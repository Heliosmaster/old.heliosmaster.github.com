---
layout: post
title: "Koninginnedag - Parte 2"
tags: italiano
---

E così dopo la bella esperienza di ieri, abbiamo continuato alla grande.

La sveglia alle 8 è stata dura: eravamo così stanchi per l'essere stati in piedi tutte quelle ore e per la grigliata, che il letto sembrava davvero una bella alternativa. Ma, complice il fatto che il sole si era già palesato ben presto (ho già detto che fa alba prestissimo? ecco. Questa mattina, quando mi sono svegliato ero convinto di aver lasciato la _abat-jour_ accesa. No, era il sole, fortissimo), e la nostra voglia di vedere una faccia diversa dell'Olanda, alle 8:45 eravamo già per strada.

Il tempo era eccellente: non ci era mai capitato di riuscire ad andare via così presto con solo una felpa leggera e non rimpiangere di non aver indossato dodici strati di abbigliamento. E il collo e la faccia decisamente ustionati la sera ne sono stati la prova lampante.

Probabilmente perché la gente ieri sera ha fatto i bagordi, ma alle 9 non c'era nessuno in giro per Utrecht, o quasi. La città non era messa proprio bene, soprattuto su Oudegracht (la via più centrale, dove sono quasi tutti i bar/pub) c'era una coltre di bottiglie/lattine e immondizia. Ho detto che in questa giornata l'Olanda è assolutamente diversa dal solito, no? Ecco, anche in questo aspetto, visto che solitamente è pulitissima e curata.

Ci siamo mossi con così grande anticipo perché avevamo paura della calca: ci avevano tutti avvisati che ad Amsterdam ci sarebbe stata davvero **tanta** gente, e che sarebbe stato un problema con i treni. Addirittura, qualcuno ci ha detto che da una certa ora in poi non ci sarebbero stati più treni verso Amsterdam, per limitare la gente presente. Decisamente non siamo stati gli unici ad avere questa idea, perché comunque il treno non era vuoto. Tutti rigorosamente con almeno un capo di abbigliamento arancione (chi del tutto, compresa parrucca).

E noi, non eravamo di certo da meno, come si vede da questa foto scattata alcune ore dopo.

<img style=" display: block;   margin-left: auto;   margin-right: auto;"  width="650px" src="https://lh6.googleusercontent.com/-B1Ei7wtRJPU/T57ZnGgiaQI/AAAAAAAABnw/LvrRlrFqEBc/s663/DSCF0256.JPG" alt="we see orange people!" />

Abbiamo trovato subito la nostra amica R. (una ragazza di Amsterdam che sta facendo un anno a Padova con ALGANT, e che ci è stata presentata da Michele, uno dei miei _best buddies_ di Ferrara). È molto importante avere un aggancio all'interno di qualsiasi cosa, e questa festa olandese non è certo da meno!

Quello che già avevo intuito sul treno, è stato prontamente confermato: praticamente tutte le persone presenti nella capitale nederlandese erano vestite di arancione!

Una delle prime cose notate girando per Amsterdam in una decisamente soleggiata giornata (che fortuna!), a parte il fatto che fosse più movimentata di Utrecht, è stato il fatto che praticamente ogni strada era costellata di bancarelle. La nostra amica R. ci ha raccontato che, proprio nel giorno della regina, è permesso ad ogni persona vendere le proprie cose liberamente, ed è usanza olandese quella di "vendere" (o regalare) la propria "roba" inutilizzata. E così tutta la città, e probabilmente tutto il Paese, si trasforma in un mercatino.

Nonostante ci fosse abbastanza gente (sopratutto per noi che abitiamo in una città abbastanza piccola) R. ci ha raccontato che c'era **molta** meno gente dell'anno scorso: il fatto è che il giorno prima l'Ajax avrebbe probabilmente vinto il campionato, e quindi festeggiamenti sarebbero stati d'uopo, e si temeva che quello, combinato con l'afflusso di gente per il giorno della regina, potesse gettare la città nel caos. E quindi quest'anno non c'erano "feste" all'aperto, in piazza (con musica, tanto casino, ecc.) o semplicemente in giro per la città, ma erano state "confinate" da una qualche parte ed erano a pagamento. Non posso essere più preciso perché non ho capito neanche io, e non mi interessava più di tanto.
La cosa importante era che la città, dato il minore trambusto, era decisamente più vivibile che negli anni scorsi. Anche i nostri amici, pardon, le nostre amiche, olandesi hanno ribadito che quest'anno il giorno della regina è stato uno dei migliori che si ricordino.


<img style=" display: block;   margin-left: auto;   margin-right: auto;"  width="650px" src="https://lh3.googleusercontent.com/-J-Lb6Y0hnUs/T7tnIrs94RI/AAAAAAAABvI/1B0j3Zj9Ne8/s800/DSCF0288.JPG" />

<img style=" display: block;   margin-left: auto;   margin-right: auto"  width="650px" src="https://lh3.googleusercontent.com/-DfhPOGVpxOg/T7tnIl0VBjI/AAAAAAAABvM/m156IBqto0A/s800/DSCF0297.JPG" />

La cosa bella, come si può vedere nella prima di queste due immagini, è che non c'era solamente gente che voleva vendere le proprie cianfrusaglie, ma anche cibo (qualcuno che aveva cucinato delle torte di un gran bell'aspetto, e ne vendeva fette), e perché no? performance artistiche!

Amsterdam è una città molto bella, e molto caratteristica con i suoi canali; pertanto, in una giornata come questa, come potevano non esserci celebrazioni sulle navi? In realtà, come ho detto prima, il casino era decisamente minore rispetto agli anni scorsi, e in ogni caso distribuito diversamente, pertanto ci sono state molte meno barche colme di persone vestite di arancione che ballavano e festeggiavano, ma comunque non ci siamo fatti mancare niente!

<img style=" display: block;   margin-left: auto;   margin-right: auto"  width="650px" src="https://lh3.googleusercontent.com/-6ahFWS8ahRc/T7ttriPRcNI/AAAAAAAABvk/ZAOZgroRmQ4/s800/DSCF0263.JPG" />

<img style=" display: block;   margin-left: auto;   margin-right: auto"  width="650px" src="https://lh4.googleusercontent.com/-2zWDICNIeE8/T7ttsGfk4rI/AAAAAAAABvs/uFH0uVfc_y0/s800/DSCF0271.JPG" />

<img style=" display: block;   margin-left: auto;   margin-right: auto"  width="650px" src="https://lh6.googleusercontent.com/-nhCDup4-oeA/T7ttr_3z1AI/AAAAAAAABvo/uQcJ3Wjqwk0/s800/DSCF0275.JPG" />

La mia parte preferita della giornata, comunque, è stata quando siamo andati al _Vondelpark_, uno dei parchi della città. È stato sicuramente il momento che ho apprezzato di più perché è tradizione che in quel parco ci vadano i bambini, a esibirsi, a vendere le proprie cose, e via dicendo.

E lo spettacolo è stato davvero fantastico!

E poi, ovviamente, il tutto era in una cornice davvero bella, che solo i parchi delle grandi città possono darti (mi son sentito un po' come a Central Park (anche se non ci sono mai stato), dato che tutto intorno a me si vedeva solo parco, o quasi).

E così, dopo aver mangiato del sushi fatto in casa da due ragazzine (non male!), e qualche altra cosa _sui generis_, ci siamo semplicemente seduti sull'erba, gustandoci questa splendida giornata.


<img style=" display: block;   margin-left: auto;   margin-right: auto"  width="400px" src="https://lh5.googleusercontent.com/-CsbmLbfU6dM/T7tydIV9lAI/AAAAAAAABwc/rpSoAshTJK0/s800/DSCF0306.JPG" />

<p style="text-align:center">(novello Michael Jackson, veramente da apprezzare per il coraggio con cui si è esibito davanti a centinaia (non contemporaneamente) di persone.)</p>


<img style=" display: block;   margin-left: auto;   margin-right: auto"  width="650px" src="https://lh5.googleusercontent.com/-II8ej1crDQg/T7tyfUqYCZI/AAAAAAAABws/Bztf6us3Sxk/s800/DSCF0320.JPG" />


<img style=" display: block;   margin-left: auto;   margin-right: auto"  width="650px" src="https://lh4.googleusercontent.com/-H9OpFuM7oY0/T7tyf3GhmRI/AAAAAAAABww/x9s_0QIaTDI/s800/DSCF0321.JPG" />

<img style=" display: block;   margin-left: auto;   margin-right: auto"  width="650px" src="https://lh4.googleusercontent.com/-cxWJqv9qfj8/T7tycmtmdyI/AAAAAAAABwY/at-vKNiTp6s/s800/DSCF0305.JPG" />

Tuttavia, dato che la stanchezza si è fatta inesorabilmente sentire, dopo esserci rilassati e aver fatto qualche acquisto dalle bancarelle di quel parco, siamo lentamente tornati verso il centro cittadino e la stazione, per ritornare a casa.

Una delle cose belle di _Vondelpark_ è che si trova molto vicino a _Museumplein_, la piazza dei Musei che ospita fra le altre cose la celeberrima scritta "I AMsterdam"; ci è stato raccontato che negli anni scorsi questo era il centro della festa: un mega palco con musica dal vivo e così tanta gente che non si riusciva minimamente ad andare da nessuna parte.

Per nostra fortuna, quest'anno le cose erano decisamente diverse: anche qua il paesaggio era bellissimo, gente seduta sull'erba in piccoli gruppi a parlare e rilassarsi, qualche chitarra che suonava in qua in là, un'incredibile organizzazione logistica dei bidoni dell'immondizia (complice il fatto che erano presenti ogni 10 metri, e che gli olandesi sono generalmente più ordinati di noi, non c'era UNA cartaccia UNA in quella piazza.)

<img style=" display: block;   margin-left: auto;   margin-right: auto"  width="650px" src="https://lh6.googleusercontent.com/-Hcp4qHly_O0/T7t2ksToMKI/AAAAAAAABxU/beQnjIUrhms/s800/DSCF0332.JPG" />

<div style="text-align:center"> <iframe width="640" height="360" src="http://www.youtube.com/embed/ZYMRfQ0c2NI" frameborder="0"></iframe></div>

<img style=" display: block;   margin-left: auto;   margin-right: auto"  width="650px" src="
https://lh4.googleusercontent.com/-rjL7BbNvEg0/T7t2ksA65OI/AAAAAAAABxM/riqlvH72O68/s800/DSCF0334.JPG" />

<p style="text-align:center">(Il prato sul tetto del supermercato Albert Heijn. Questa sì che è efficienza!)</p>

<img style=" display: block;   margin-left: auto;   margin-right: auto"  width="650px" src="
https://lh5.googleusercontent.com/-Ia1XVJK-fuA/T7t2kh9ncDI/AAAAAAAABxQ/EULc30kSMbo/s800/DSCF0335.JPG" />

<img style=" display: block;   margin-left: auto;   margin-right: auto"  width="650px" src="
https://lh6.googleusercontent.com/-wu2lgZHMGMw/T7t2mxU_DdI/AAAAAAAABxg/LRRhvu0HwuY/s800/DSCF0342.JPG" />

<p style="text-align:center">(Ciao regina!)</p>

E anche cose inaspettate accadono:

<div style="text-align:center"> <iframe width="640" height="360" src="http://www.youtube.com/embed/DO3kJ7h9zk0" frameborder="0"></iframe></div>

E così, più o meno, si è chiuso il nostro primo Koninginnedag: dopo essere stati a Museumplein ci siamo avviati verso la stazione, troppo stanchi per vedere altre cose.

Davvero una giornata da ricordare. 