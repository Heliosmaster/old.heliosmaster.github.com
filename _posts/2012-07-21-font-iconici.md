---
layout: post
title: "Font iconici"
tags: italiano 
---

Complice l'esplosione del _social web_, in questi ultimi anni c'è stato un cospicuo aumento di siti internet in cui ci si registra e si crea un profilo.

A volte, questo fa proprio parte della dinamica del sito stesso (vedi Facebook), mentre altre volte è solamente per un fine più pratico (vedi Wikipedia, in cui ci si registra solamente per essere identificati come autori delle proprie modifiche, e per avere uno spazio fisso, dal momento che altrimenti si è identificati con il proprio indirizzo IP, spesso dinamico, in cui ricevere messaggi, la famosa _talk page_).

In ogni caso, per la maggior parte degli internauti (io compreso), o se non altro per la sua parte più attiva, è prassi consolidata quello di avere un profilo in praticamente ogni sito internet degno di nota, come Twitter, Facebook, Tumblr, Flickr, Google+, Pinterest, Vimeo, Linkedin, Reddit, Wordpress, Blogger, Picasa, Deviantart, Last.fm, del.icio.us, Stumbleupon, GitHub, eccetera eccetera eccetera. 

In realtà nel precedente elenco ho incluso un po' tutto, senza far distinzione fra siti internet gettonati per grafici, quelli per programmatori, quelli per blogger, per chi ascolta musica, per i cazzari, e così via. Se non altro, ho incluso tutti quelli in cui ho un profilo che uso (anche se solo una piccola parte di questi con frequenza).

Come facilmente intuibile, per la stragrande maggioranza di questi siti internet, l'interazione con altri utenti avviene direttamente nel sito stesso (ognuno porta acqua al suo mulino, o soldi al suo conto bancario, se volete): per questo motivo, sta diventando sempre più comune, nelle pagine personali delle persone, trovare link a tutti gli altri profili dello stesso individuo. Così facendo, cerchiamo di essere connessi a più persone (o ancora più connessi ad un numero limitato di persone, alternativamente) tramite tutta questa serie di servizi. L'utilità di fare ciò, ancora una volta, esula dallo scopo di questo _post_ (ma magari ci ritornerò sopra, prima o poi).

E allo stesso modo in questo blog: a tal fine servono le icone in alto a destra.

Fino a ieri sera, queste cossiddette _social media icon_ non erano altro che immagini PNG di dimensione 32x32 pixel. E i siti internet linkati erano GitHub (dove tengo tutte le cose relative alla programmazione), Twitter, Google+ (che preferisco di gran lunga a tutti gli altri, ma è abbastanza deserto), Facebook, e Grooveshark (che ha rimpiazzato, almeno nel 90% dei casi, qualunque cosa usassi precedentemente per ascoltare musica).

Le icone, come recita(va) la mia pagina [about](about), provenivano da una raccolta recuperata dal web: [Social Network Icon Pack di Rogie King](http://www.komodomedia.com/blog/2009/06/social-network-icon-pack/), eccetto quella di GitHub, recuperata dal blog di [Burin Asavesna](http://helloburin.com/2010/09/20/github-social-icon/). Queste icone hanno licenza libera: [CC-BY-SA-3.0](http://creativecommons.org/licenses/by-sa/3.0/) (a dir la verità per l'ultima iconcina, ho un po' desunto quale fosse la licenza, visto che è stata rilasciata come aggiunta alle altre, compreso il suo file .psd sorgente).

Il risultato era quello mostrato dalla seguente immagine:

<img style=" display: block;   margin-left: auto;   margin-right: auto;"  src="http://i.imgur.com/sFKWl.png" alt="we see orange people!" />

Ora, benché fossi sufficientemente compiaciuto di questa serie di icone, non da ultimo perché aggiungevano una nota di colore a questo blog (al momento che scrivo è davvero minimal, magari cambierà in futuro, chissà), una serie di immagini PNG non è ottimale per vari motivi, fra cui la risoluzione: queste immagini erano di una dimensione di 32x32 pixel; ciò significa che con esse, se per caso uno con un monitor con una risoluzione enorme (pensiamo al CinemaDisplay della Apple, e figuriamoci poi se davvero uscirà l'iMac con il Retina Display) visualizzasse il mio sito internet, vedrebbe o le icone molto piccole, o molto sgranate. 

Per ovviare a questo problema, e anche per potere avere un'icona aggiornata di Google+ (che è cambiata di recente), nonché per aggiustare un po' quali icone fossero presenti (fuori Grooveshark, dentro LinkedIn), sotto l'indicazione del mio amico [Enrico](http://rubbo.li) ho provato a usare un qualcosa che fosse vettoriale (per una spiegazione del perché risolvano il problema, guardare [qua](http://it.wikipedia.org/wiki/Grafica_vettoriale)).

In particolare, ho usato un **font iconico** fatto su misura, grazie al sito [IcoMoon](http://keyamoon.com/icomoon/).

Il risultato è dimostrato nella seguente immagine (nota bene, si tratta di una parte di uno screenshot!):

<img style=" display: block;   margin-left: auto;   margin-right: auto;"  src="http://i.imgur.com/asquX.png" alt="we see orange people!" />

Ne sono molto soddisfatto, anche se sono state necessarie ulteriori modifiche: avendo rimosso le immagini, avevo privato la mia pagina web di quella minima nota di colore che la rendeva meno noiosa e piatta. E allora, mi è venuta l'idea di colorare i suddetti caratteri (sfruttiamo ulteriormente il fatto che si tratti di un font!) con il loro colore originale (più o meno). 

Ho usato i seguenti:

- Github: #000000  
- Twitter: <span style="color:#4099FF">#4099FF</span> 
- Google+:  <span style="color:#D6492C">#D6492C</span> 
- LinkedIn:  <span style="color:#4875B4">#4875B4</span> 
- Facebook:  <span style="color:#3B5998">#3B5998</span> 

Il risultato mi soddisfa alquanto, nel mio piccolo.
