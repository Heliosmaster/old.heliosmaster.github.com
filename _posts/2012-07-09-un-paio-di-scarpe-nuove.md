---
layout: post
title: "Un paio di scarpe nuove"
tags: italiano
---

L'uomo è un animale abitudinario. Nell'informatica, questo è particolarmente vero, dal momento che ogni azione è parte di un più complesso rituale.asd

E così, è estremamente comune che una volta acceso il computer, ci siano una serie di azioni che compiamo _ogni giorno_: guardare la posta, guardare il sito internet di un giornale per informarsi sulle ultime notizie, scorreasdre qualche blog per vedere se ci sono post nuovi, guardare notifiche su twitter e facebook, e quant'altro.

Negli ultimi mesi, oltre a questa facilmente comprensibile routine quotidiana, sono stato soggetto ad un altro tipo di abitudine nel mio rapporto con il computer, che ha avuto origine quando ho deciso di installare Linux Mint 12 Lisa nel mio portatile, che al tempo aveva unicamente Windows 7. 

Dal momento che il mio portatile ha una scheda grafica AMD/ATI (per la precisione la Mobility Radeon HD 5650), ho trovato fin da subito problemi con la compatibilità fra la medesima e la mia distribuzione Linux. Tant'è che sto iniziando a sospettare che durante tutto il periodo che ho usato la suddetta distribuzione (praticamente fino all'altro ieri) in realtà tale scheda video non fosse minimamente usata, mentre invece veniva usata quella integrata nella scheda madre (Intel Graphics, così genericamente).

Sta di fatto che per mesi ho dovuto subire:

- Impossibilità di vedere cose che necessitavano di OpenGL (diverse volte c'era una cosa carina di Chrome che non potevo neanche provare perché gli effetti grafici non erano supportati)
- Frequenti crash di X, che implicavano un riavvio del sistema (e si spera nessuna perdita di dati)
- In questi ultimi giorni (cosa che ha dato una notevole accellerata alla mia volontà di risolvere il problema) non riuscivo a vedere nessun video Fullscreen da dentro Chrome (e neanche impostando YouTube in HTML5)

Ergo, a causa di questi problemi, mi ero **abituato** a una serie di azioni che altrimenti non avrei fatto: riavvii frequenti, rinunce a vedere alcune cose, riavviare sotto windows per fare qualcosa.

Fortunatamente, tutto ciò fa parte del passato.

Quando qualche giorno fa ho formattato l'hard disk (avrei comunque dovuto farlo, per sistemare un po' le partizioni.. linux aveva decisamente troppo poco) e ho installato Ubuntu 12.04 LTS, non credevo ai miei occhi.

1500 fps con fgl_glxgears!

Video in HD senza lag!

Compiz non crasha ogni 3x2!

E, non so se c'entri il fatto che ho finalmente iniziato a usare Ubuntu a 64 bit (l'ultima volta che l'avevo provato era stato anni fa, appena uscito, quando ancora non andava Flash, e anche il resto delle cose non era ottimale), ma va tutto che è una scheggia. È anche possibile che fossero i problemi con il driver video a causare un generale rallentamento delle prestazioni.

Quindi, in pratica, sono sempre andato con il freno a mano. E finalmente l'ho disinserito. 

Oppure, se volete, ho sempre camminato sui sassi con scarpe rotte. E finalmente ho un paio di scarpe nuove, e belle.