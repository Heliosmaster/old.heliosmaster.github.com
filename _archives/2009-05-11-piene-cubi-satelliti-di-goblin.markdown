---
layout: post
title: Piene, cubi, satelliti di goblin!
wordpress_id: 1471
wordpress_url: http://blog.andvari.it/?p=1471
tags: italiano
date: 2009-05-11 09:34:09.000000000 +02:00
---
Certe sere, giocando a D&amp;D, ne saltano fuori di belle grosse, di cazzate!

Queste solo le ultime:
(Tony ha un Mago Eladrin, Seth è il master e controlla anche un Goliath barbaro):

T: (indicando due miniature sulla mappa) Faccio Icy rays a questi due qua! (Icy rays è una magia che colpisce due bersagli distinti)
S: Come?
T: (mima con le mani due pistole) *pow*

Faccia basita di tutti per qualche secondo, minuti di risate. (Ok ammetto che questa è un po' difficile da capire per chi non ha partecipato)

Capita anche che stiamo esplorando una fortezza <a href="http://en.wikipedia.org/wiki/Dwarf_(Dungeons_&amp;_Dragons)#Duergar">duergar</a> e accade ciò quando si apre una porta:

S: Bene, dunque la stanza è grande così (disegna sulla mappa) e ci sono 1-2-3 letti.. e
Io: 14 goblin?
S: (tira un d20: 3) 3! (3 fattoriale) goblin.
Io: Beh dai, poteva andare peggio, potevano essere 20! !!
S: Ommamma, ma quanti sono 20! goblin?
T: (va al computer e calcola con la calcolatrice) 2432902008176640000 (qualcosa come 2,5 miliardi di miliardi)
Tutti: :-|
T: (che comincia a fare il nerd) Secondo voi quant'è il volume di un goblin? 1 m³?
(cominciano le risate generali, con Seth (che è un grafico) che comincia a disegnare un goblin cubico)
T: Bene allora 20! goblin, con un volume medio di 1 m³ è circa (rapida botta di conti), un cubo con più di 1 milione di metri di diametro. Ipotizzate l'Italia in tutta la sua lunghezza, fate il cubo di quello, ecco cosa abbiamo trovato.
Io: Ma io mi immagino la scena dei nostri PG, tranquilli tranquilli, che aprono una porta e vengono sommersi da un'ondata pazzesca di goblin. Anche nel salone delle sette colonne immagino due mercanti che stanno parlando e: "Ehi hai sentito questo rumore?" "Quale rumo.." BAAAAAAAAM travolto da una piena di goblin.

Abbiamo anche ipotizzato che quella massa di goblin possa staccarsi dalla Terra e diventare un satellite naturale della Terra.

È stata una delle volte in cui ho riso di più nella mia vita. Ommioddio.
