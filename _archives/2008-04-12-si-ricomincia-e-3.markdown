---
layout: post
title: Si ricomincia (e 3!)
wordpress_id: 369
wordpress_url: http://blog.andvari.it/?p=369
tags: italiano
date: 2008-04-12 18:27:19.000000000 +02:00
---
Bloggata davvero in diretta (i giocatori sono andati via meno di 5 minuti fa) per dire che ho ricominciato a masterare a D&amp;D 3.5.

Questa volta però, complice il fatto della mia recente esperienza (che continua tuttora) come chierico di Talos, cercherò di essere un master più buono e giusto.

Per ora i componenti sono i seguenti:
<ul>
	<li>Elemil - Monaca umano con voto di povertà (attenzione, sgrava da morire!)</li>
	<li>Eldarion - Stregone umano (ha intenzione di prendere come cdp discepolo del drago, ma vedremo)</li>
</ul>
La storia narrata è la seguente:

<!--more-->

<strong>Elemil: </strong>Nel tempio di Torm si trova Elemil, una giovane monaca che sta ancora perfezionando le sue abilità; è intenta alla meditazione e questa viene interrotta da un confratello, il quale la informa che il priore desidera comunicarle qualcosa. La giovane, inesperta, non sa bene come muoversi direttamente ad una convocazione della figura con più autorità di quel tempio, tuttavia decide di non indugiare ulteriormente e si reca nelle stanze del Priore. Zharadur, questo il nome del capo, ha bisogno di lei per una missione non particolarmente rischiosa, ma non per questo meno importante; tuttavia, a causa della manifesta giovane età della monaca, decide di sottoporla ad un test di combattimento con un altro monaco, ben più esperto di lei. Ovviamente, data la differenza di abilità, riesce a fatica a non essere messa fuori combattimento al primo colpo, tuttavia dà una sufficiente prova di forza; riceve allora da Zharadur l'ordine di recarsi a Waterdeep, nel tempio di Torm locale, e di parlare con il priore e dire chi l'ha mandata fino là.

Così la giovane si incammina e strada facendo sente grida provenire da un villaggio, tuttavia decide di non perdere tempo e si affretta verso la città più popolosa del continente, Waterdeep, per portare a compimento la sua missione. Una notte, viene attaccata da un gruppo di Goblin desiderosi di accaparrarsi le sue proprietà, ignari che la monaca non abbia con sé nulla a causa del voto di povertà fatto in precedenza, ma questa riesce facilmente a sconfiggerli. Arrivata a Waterdeep, chiede informazioni in giro e arriva finalmente al tempio di Torm.

<strong>Eldarion: </strong>Il giovane, dal carattere molto vivace e dal fare sbruffoncello, passeggia nei boschi di Nimbrel, cercando di far uscire il potere che sente dentro di sé: cerca di incendiare una grande quercia secolare, ma con scarsi risultati, e più volte si ritrova abbracciato all'albero. Sente una voce provenire dal bosco e, dopo aver dato nuovamente prova del suo spiccato senso dell'umorismo, scorge la figura di un druido. Corellon è il suo nome, e si trova davanti al giovane perché ha bisogno che qualcuno svolga una missione per lui, e in cambio si offre di risvegliare i poteri dormienti del giovane. Questi, desideroso di scoprire di più sulla forza interiore che percepisce, accetta di buon grado e scopre di dover consegnare una pergamena al fratello di Corellon a Waterdeep. Il druido, per assicurarsi che il giovane non legga o perda la pergamena, la trasforma in un bracciale magico che si lega attorno al braccio di Eldarion. Quando viene l'ora per il druido di risvegliare tramite un antico rito tramandato di generazione in generazione i poteri del giovane, un improvviso fulmine squarcia il cielo poco distante da loro e incenerisce in un batter d'occhio la quercia secolare. Preso dal terrore, Eldarion si rifugia in un cespuglio poco distante, mentre sente Corellon urlare «Scappa Eldarion! Mettiti in salvo, Talos sta arrivando!» Nel frattempo un forte vento si è alzato e si è manifestato Talos, il dio del caos e delle tempeste. Dopo aver ingaggiato uno scontro con il druido, questi si ritira in una risata malvagia e lascia il malcapitato sanguinante. Nonostante le ferite, Corellon riesce a risvegliare i poteri magici del giovane, che però perde conoscenza e si risveglia molte ore dopo. Recatosi al porto per imbarcarsi per Waterdeep, fa la conoscenza di un gruppo di marinai che non sembrano interessati alla sua compagnia e, dopo aver ingaggiato uno scontro fisico con lui, il giovane si ritrova a scappare ed è costretto a tuffarsi se non vuole essere ridotto male. Dopo aver tentato di aggrapparsi ad una nave in partenza, prova fallita miseramente, fa la conoscenza di un ricco mercante di Waterdeep fulminandolo sul posto. Poiché i poteri del giovane sono ancora molto instabili, il mercante non risente molto della stretta folgorante, però, per punire Eldarion, aumenta di dieci volte il prezzo che questi dovrà pagare se vuole imbarcarsi sulla sua nave. E così Eldarion rassegnato paga le 100 monete d'oro e si imbarca, ma nella notte viene colto da malore e si addormenta sul ponte in preda a crampi e nausea.
