---
layout: post
title: Ferrara and Buskers
wordpress_id: 898
wordpress_url: http://blog.andvari.it/?p=898
tags: italiano
date: 2008-08-23 11:37:51.000000000 +02:00
---
Ieri è stata un'altra giornata ferrarese, la terza ormai di questa calda estate.

Partiti verso le 8, dopo un'ora e mezza buona di Adriatica (SS16) e tre quarti d'ora in giro per la cittadina a cercare parcheggio (no comment che ho già finito il repertorio di improperi!) e quindi essere arrivati <strong>dopo</strong> l'orario di chiusura della Segreteria di Facoltà e quindi non essendo riuscito a iscrivermi, abbiamo cominciato il nostro <em>wandering </em>(girovagare) per la città.

A parte un pranzo non male (ma assaggiare la focaccia gorgonzola e radicchio mi ha steso! :lol: ) è arrivato un mostruoso abbiocco ed è stato inevitabile stare su una panchina nel parco vicino alla stazione a parlare un po'.

Che poi mi sembra impossibile che una fumetteria come quella sotto i grattacieli (anche se grattacieli andrebbe messo tra virgolette) sia pieno di una miriade di roba, ma non c'è Planetes 2. Mi toccherà pigliarlo via internet. Uff.

E dopo aver rinfoltito la combriccola con altre 3 persone (molto simpatiche, tra l'altro) ci siamo diretti verso il centro per la prima serata del <a href="http://www.ferrarabuskers.com/">Ferrara Buskers Festival</a>. Davvero niente male, ho voglia di ritornarci prima che finisca :)
