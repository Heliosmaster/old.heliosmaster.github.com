---
layout: post
title: La montagna innevata
wordpress_id: 218
wordpress_url: http://blog.andvari.it/2007/06/29/la-montagna-innevata/
tags: italiano
date: 2007-06-29 12:37:52.000000000 +02:00
---
Anche questa notte ho fatto diversi sogni:

Il primo era su mia mamma che mi regalava qualcosa, ma non un qualcosa di materiale, ma una specie di "copertura". Siccome è il primo sogno me lo ricordo poco poco.

Nella seconda parte ero in motore ma senza lenti a contatto, quindi non ci vedevo una mazza, e sono andato a casa dell'Annalisa. Ho suonato alla porta e mi ha risposto una donna (sua zia?) dicendomi che l'Anna non c'era e non so mi faceva dei gran complimenti per la mia beltà :lol: (proprio un sogno eh). Dopo aver salutato la generosa signora, sono ripartito e questa volta sono finito in un sogno sicuramente più enigmatico.

C'era ancora la mia genitrice in questo viaggio onirico: ci trovavamo in montagna, una montagna completamente innevata, ed eravamo io, lei, e una fanciulla dall'aspetto non ripugnante (che tuttavia non mi piaceva) non meglio identificata, forse una delle mie tante conoscenze (poco approfondite). Beh insomma il succo sta che eravamo in macchina, nella nostra Punto ELX del 2000, e cominciavamo a salire per l'ultimo tratto dell'alta e candida montagna. Nonostante la strada fosse completamente ricoperta di neve, la tenuta di strada era talmente buona che, arrivando all'inverosimile, l'ultimo tratto era molto ripido (diciamo un 75% di pendenza) e la macchina saliva senza troppi problemi. Una volta arrivati in cima però, la macchina aveva troppa accelerazione e non si è fermata, usando la montagna come una rampa si è sollevata in aria di diversi metri, per poi ricadere nell'altro versante, ancora più ripido (praticamente a strapiombo) e nonostante ciò, la mia coraggiosa madre riusciva a evitare tutti gli alberi, i dossi e le rocce, senza troppi problemi. Però arrivati in fondo ci siamo ritrovati fuori dalla macchina, nei pressi di un boschetto ed eravamo solo io e lei (la ragazza se n'era andata, dove, chissà!). Al che cominciamo a procedere sul sentiero (ovviamente con la neve fino alle caviglie) ma sento in lontananza un rumore di tamburi, a mo' di marcia. Cerco di urlare, ma non ricordo se sia venuto completamente strozzato oppure forte e tuonante, è più probabile una via di mezzo. Ricordo di aver riconosciuto il mio prof di ginnastica, il grande Edo, e qua è cominciato l'ultimo sogno (che ricordo).

Bene ci trovavamo a scuola e più in particolare durante l'ora di ginnastica e ovviamente oltre alla mia mitica (ormai ex) 4B c'era anche la solita 4A con i vari maschi che la compongono (le femmine di 4A chissà dove fossero). Questa volta la scuola si trovava in montagna, nei pressi di una grande piscina. Negli edifici adiacenti l'istituto, tutti modernissimi, c'era anche un teatro (credo fosse una delle palestre) e ricordo che ad un certo punto sono corso, insieme alla Francesca, la mitica cantante degli Stars Dreams, in quello che sembrava essere il corridoio delle palestre fino a giungere in questa specie di teatro. Arrivati lì, trovo diverse persone che stanno allestendo l'impianto luci, fra le quali ricordo la rossa chioma di Æternus, e rammento persino di essere andato lì al teatro apposta per salutarlo. Dopodiché sono tornato fuori e ho trovato il mitico prof. Edo seduto su una sedia a fare ciò che fa di solito egregiamente, ovvero <strong>nulla</strong> (nel senso che oziava), e dopo averci scambiato due parole, rimasi colpito dal fatto che disse che una classe era andata a fare l'ora di ginnastica nella piscina, mentre noi niente. Dopo le mie rimostranze disse che avrebbe portato anche noi l'anno seguente, ma ovviamente l'anno prossimo saremmo stati in 5 e quindi non saremmo stati nella succursale come quest'anno, quindi non ci sarebbe mai stata la possibilità di fare una sguazzata di classe, peccato.

E i miei sogni non sono finiti qui, ma le ore che sono passate hanno agito in maniera implacabile come una cimosa sulla lavagna, cancellando tutto.
