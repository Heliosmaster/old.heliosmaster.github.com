---
layout: post
title: Fingersi qualcun altro
wordpress_id: 85
wordpress_url: http://blog.andvari.it/2007/08/11/fingersi-qualcun-altro/
tags: italiano
date: 2007-08-11 15:16:46.000000000 +02:00
---
<del>Ho un vuoto di memoria, non mi ricordo se ho scritto già qualche riga a proposito di questo, </del>  Fortunatamente i blog, come i libri, ti permettono di leggere quello che hai scritto in passato. Ne ho parlato in <a href="http://blog.andvari.it/2007/03/27/bbb2/">questo post qui</a>. Leggetelo, anche velocemente.

Mi è venuta la stessa idea oggi, quando, guardando il blog di una mia cara amica, ho visto un test. Un test ideato da una mia compagna di classe, (e ovviamente compagna di classe anche dell'amica) e soprattutto le risposte. In particolare una domanda:
<blockquote>66)COSA PENSI DELL'OMEOPATIA?ho una vaga idea di cosa sia..&lt;---idem</blockquote>
Ora, il mio intento non è di parlare dell'"ignoranza" delle mie due compagne (nel senso che ignorano il termine "omeopatia", per il resto sono molto intelligenti e sveglie, imho), ma ho solo pensato "cosa avrei risposto veramente io?".

Dunque la risposta sarebbe stata una descrizione abbastanza accurata del mio pensiero, e voglio sottolineare che, pur avendo un'idea precisa di cosa fosse l'omeopatia sono andato ad approfondire ciò che sapevo guardando su Wikipedia, pressappoco così:
<blockquote>Beh dunque io penso che la medicina omeopatica non debba essere messa sullo stesso piano della medicina tradizionale, quella che ci prescrivono i dottori. Principalmente perché i farmaci omeopatici contengono principi attivi di quali il funzionamento non è stato appurato tramite l'odierno metodo scientifico e secondo le leggi della chimica e ciò che sappiamo di biologia. Pertanto il suo funzionamento potrebbe essere paragonato all'effetto placebo, una meraviglia della mente umana (poco chiara, lo so). Pertanto secondo me l'omeopatia deve essere affiancata alla medicina "normale", perché il principio "<em>similia similibus curantur</em>" (le cose simili sono curate dalle cose simili, qualche cosa del genere) non mi pare scientifico nemmeno un po' e anzi lo ritengo pericoloso. Però a volte funziona, quindi dipende dalle situazioni e magari provare.</blockquote>
Ok finita questa dissertazione che nella mia mente è durata meno di una frazione di secondo (eh già, il pensiero è così veloce) ho subito pensato: ma cosa penserebbero di me queste persone, se leggessero questa domanda? Le risposte che mi sono balzate in mente sono pressappoco delle emoticon simili a "O_O" e il loro pensiero qualcosa simile a: "mamma che sfigato questo, da quanto è serio".

Allora istintivamente mi è venuto da pensare ad una risposta non sincera, quantomeno verosimile per gli altri: qualcosa come "boh", "non so", "non mi interessa", che costituiscono circa l'80% del bagaglio culturale di un medio adolescente di questi tempi. Di persone "serie" ne conosco poche, "serie" perché usano quei stramaledetti neuroni che hanno nella testa e non aspettano di diventare schiavi di questa società, che impone come ci si deve comportare e quindi anche cosa si deve pensare.

No, io non ci sto. Però purtroppo capitano queste cose che ho descritto sopra, praticamente involontariamente. Però accadono. E già solo così testimoniano di quanto noi siamo schiavi di ciò che ci circonda. Ok, sono ricaduto nel solito... beh insomma nella mia solita tendenza ad accusare tutto e tutti, ma che ci posso fare, la penso veramente così.

Forse quando la gente comincerà a pensare con la propria testa un po' di più le cose miglioreranno. A meno che non ci sia il Mule sul serio (e no, non intendo eMule)
