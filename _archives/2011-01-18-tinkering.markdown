---
layout: post
title: Tinkering
wordpress_id: 1877
wordpress_url: http://blog.andvari.it/?p=1877
tags: italiano
date: 2011-01-18 17:18:17.000000000 +01:00
---
Dopo il post dell'altro giorno (anche se sarebbe meglio dire <strong>durante</strong>, dato che ho iniziato a guardarci mentre stavo scrivendo), mi è venuta immediatamente voglia di cambiare il tema del blog, e ci sono riuscito, come si sarà benissimo capito.

Avevo intenzione di cambiare tema sia per avere un segno più tangibile di "rottura" con il passato (vedi post precedente), ma anche perché il nuovo tema riflettesse meglio quel che di questo blog volevo farci.

Sono sempre stato un tipo attratto dal minimalismo, anche se potrebbe non essersi notato. Ho cercato, nei mesi scorsi, in lungo e in largo un tema che mi andasse bene.. e ne avevo trovati un paio, arrivando anche a personalizzarli un pochettino. Però, alla fine, ho ripiegato e sono rimasto a <a href="http://www.onehertz.com/portfolio/wordpress/mandigo/">Mandigo</a>, il tema fantastico (e ampiamente usato) di OneHertz. L'ho conosciuto grazie a <a href="http://www.lucasartoni.com">Luca Sartoni</a>, che aveva un altro tema dello stesso autore.

Dopo lungo peregrinare, ho deciso per un tema uberminimalista (cit. dn2k), <a href="http://wp-content-themes.com/doc-a-free-minimal-wordpress-27-theme/257">Doc </a>di Theme Museum. Era quello che si avvicinava di più alla mia idea, ma c'erano ancora diverse migliorie da fare.

E così, l'altro giorno, ho alacremente (si fa per dire) lavorato al css e il risultato si può benissimo ammirare or ora; anzi, lo state già facendo. Mi sono spudoratamente (come già preannunciato) ispirato a Craig Mod (e non me ne vergogno).

E devo dire che mi ha reso davvero felice editare il CSS fino a raggiungere il risultato desiderato. Son sciocchezze, eh! Però è stato anche per questo motivo che il mio umore si è notevolmente alzato, l'altro ieri.

Ovviamente ci sono ancora tanti piccoli fix da fare, giacché non sono mica esperto. Ma mi piace pensare di riuscire a metterci mano, piano piano. Cosa che con mandigo era impensabile, essendo molto complicato.

Però la felicità passa anche da un piccolo edit all'altro.
