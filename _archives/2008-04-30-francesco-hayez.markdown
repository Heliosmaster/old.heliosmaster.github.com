---
layout: post
title: Francesco Hayez
wordpress_id: 401
wordpress_url: http://blog.andvari.it/?p=401
tags: italiano
date: 2008-04-30 16:23:54.000000000 +02:00
---
<p id="tb5d">Ancora un riassunto di arte:</p>

<blockquote>Nato nel 1791, Hayez fece i suoi primi studi a Venezia, mentre nel 1809 vinse il Prix de Rome, bandito dall'Accademia di Belle Arti di Venezia, e, per questo motivo, poté vivere a Roma entrando a contatto con le opere dell'antichità e con quelle di Raffaello, che studiò a lungo e con passione. <br id="dorw" />
<p id="wqwe">Hayez può essere definito uno dei più grandi pittori di storia e proprio questa sua pittura divenne un mezzo per diffondere nell'animo degli italiani una coscienza di nazione. L'artista, rinunciando ai modelli e alle finzioni mitologiche, si rivolse alla rappresentazione del vero, ovvero della realtà, della società, dei sentimenti propri e quelli degli altri uomini. Al vero e al bello corrisponde un contenuto serio, fatto di ideali, di sentimenti elevati, di pensieri edificanti; infatti l'opera d'arte non è più rivolta ad un'élite, ma al popolo intero e per questo ha una funzione educativa. <br id="fi_8" /></p>
<p id="wqwe">L'esercizio sui modelli antichi, lo studio approfondito del nudo, l'aspirazione ad una bellezza ideale priva di imperfezioni, l'aderenza alla poetica neoclassica, il riferimento alla scultura canoviana, sono alla base dell'"<em id="rrly">Atleta trionfante</em>". La quasi frontalità del soggetto è un mezzo per dimostrare la perfetta conoscenza dell'anatomia e delle regole proporzionali che stanno alla base dello studio del nudo. Da questa opera appare evidente che durante tutto il primo ventennio dell'Ottocento la produzione artistica di Hayez rientra decisamente in ambito neoclassico, ma cambia a partire dal 1820, quando la pittura di storia diventa il genere a cui l'artista si dedica con più frequenza. Tuttavia dal neoclassicismo derivano la perfezione l'accuratezza esecutiva delle nuove creazione, il loro impianto compositivo e la gestualità dei personaggi.L'opera più famosa di questa seconda fase artistica di Hayez è sicuramente " <em id="aa5v">Il bacio</em>". I soggetti ritratti sono due giovani in abiti medievali le cui flessuose figure si stagliano nitide contro una parete di pietre squadrate.   È tuttavia nei ritratti che Francesco Hayez riesce a mostrare tutte le sue qualità di colorista e di sottile interprete della personalità del ritrattato.</p>
</blockquote>
