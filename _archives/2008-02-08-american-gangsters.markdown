---
layout: post
title: American Gangsters
wordpress_id: 256
wordpress_url: http://blog.andvari.it/2008/02/08/american-gangsters/
tags: italiano
date: 2008-02-08 21:56:06.000000000 +01:00
---
Questo film, di recente uscito nelle sale della nostra <em>repubblica delle banane</em>, è a mio avviso ben fatto.

La trama è suggestiva, e racconta della storia del più grande trafficante di droga di Harlem degli anni '70, Frank Lucas, e del poliziotto che ha lavorato duramente per arrestarlo, Richie Roberts, e che in seguito è diventato il suo avvocato.

Il film è complesso, in quanto i due protagonisti non si incontrano che negli ultimi 20 minuti, e, visto che la pellicola dura quasi 3 ore, è stato fatto un abile lavoro per rappresentare i due mondi opposti nei quali vivono. E, a mio modesto parere, il risultato è più che accettabile.

Il film è stato criticato per la poca verosimiglianza rispetto a quanto avvenuto in realtà, tanto che il vero Frank Lucas, non Denzel Washington, ha affermato che è vero per circa il 20%. Mi dispiace, certamente, ma non penso che questo possa rendere un film peggiore, semmai lascia un "<em>avrei voluto sapere com'è andata la storia in realtà"</em> ma non molto di più.
