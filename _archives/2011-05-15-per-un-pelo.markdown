---
layout: post
title: Per un pelo
wordpress_id: 1939
wordpress_url: http://blog.andvari.it/?p=1939
tags: italiano
date: 2011-05-15 16:31:44.000000000 +02:00
---
Io non avrei voluto scrivere questo post, sul serio.

Avrei voluto interrompere questo lungo silenzio per parlare dei mille progetti che si affacciano all'orizzonte, per raccontare delle novità sull'università, sul mio futuro, per anche e semplicemente chiacchierare con me stesso di quello che penso.

E invece, mi tocca un post un po' più tecnico, una sorta di "cronache di una morte annunciata".

In questo caso, non preoccupatevi, è solo il mio computer che ha deciso che era giunta Pasqua pure per lui e mi ha sottoposto a una vera e propria <em>via crucis</em>, per culminare con morte e resurrezione. Speriamo solo che ci si fermi qui, dell'ascensione fra 40 giorni non se ne parla neanche, perché sono in periodo superintensivo di tesi. Bada bene, eh!

Ma andiamo per gradi.

Sono un felice possessore di un Sony VAIO serie E dallo scorso settembre. Non mi ha mai tradito, e l'ho sempre usato e sfruttato a dovere. Oddio, scalda un po' di più di quel che mi piacerebbe, e a proposito devo fare una confessione terribilmente <em>nerd: </em>l'altra sera, a Ferrara, giunta quasi l'ora di cena, mi sono accorto di essermi dimenticato di togliere per tempo la bistecca dal congelatore, ed era ancora un bel blocco di ghiaccio; dato che comunque avevo finito di studiare, ho adagiato suddetto pezzo di carne congelato su un piattino e posto di fianco al mio PC, e ho acceso Starcraft 2. Dovete appunto sapere che quando gioco a Sc2, o qualunque altro gioco che richieda uno sforzo dalla mia scheda video ATI HD 5650 da ben 1Gb, il mio pc si trasforma in un phon.

Due partite, e la carne si è scongelata, o quasi. Sì, vado in un angolo e mi vergogno della mia <em>nerditudine</em>, ma solo quando avrò finito di scrivere.

Come dicevo, non mi sono mai trovato particolarmente male con il mio computer, ma in quest'ultimo periodo ha fatto qualche bizza. A dir la verità un paio di occasionali minacce di <em>seppuku</em> me le aveva tags: italiano
date, dato che è capitato che si presentasse un BSOD (ah il buon caro vecchio BSOD, blu come lui non c'è niente, neanche il cielo) e al riavvio mi dicesse la fantomatica frase che sarebbe diventata un vero e proprio tormentone della primavera <em><strong>"operating system not found"</strong></em>, attirandosi bestemmie discretamente colorite e vere e proprie opere d'arte (modestia a parte) di insulti.

Ma comunque, tutto si risolveva in 2-3 riavvii.

Come ho detto, questi episodi sono stati decisamente sporadici. Uno ogni 2-3 mesi diciamo, e per questo motivo non ero assolutamente pronto a quel che sarebbe capitato. Che poi sono stato anche bravo, perché i miei file sono sempre stati più o meno backuppati con regolarità, e poi le cose importati sono su Dropbox e compagnia bella.

Si avvicina il periodo pasquale, e questi messaggi minatori da parte del mio pc cominciano ad aumentare pericolosamente. Il fantomatico messaggio di errore che mi avvisa che non è presente nessun sistema operativo si fa sempre più frequente e minaccioso, nonché imprevisto. Meno male che non è (ancora) successo niente di male quando porto il computer a lezione per prendere appunti direttamente in \LaTeX, anche se sono pronto al peggio, o quasi.

Comunque, già nasando qualche avvisaglia dell'imminente apocalisse, ho ben controllato che tutti i miei dati fossero presenti anche sul Rikiki (no, non l'ho inventato io questo nome, è proprio un modello di Hard Disk della Lacie).

E arriviamo, tra un paio di bestemmie e la voglia di tirare due schiaffoni al mio computer, fra CHKDSK fatti la domenica mattina e che durano la bellezza di 5 ore, a  questo venerdì.

E per fortuna che era venerdì, e che ero qua a Cervia, dove dispongo di un computer praticamente gemello, nuovo, relegato proprio alla funzione di "emergenza" (grande babbo che vuoi un computer di scorta, ti stimo un sacco!), con cui tra l'altro ho avuto modo di provare Ubuntu 11.04 e Unity, ma cerchiamo di non divagare troppo.

Dicevo che non mi aspettavo sicurament0 che, appena arrivato a casa, si palesasse ancora una volta quel maledetto errore, ma invece! eccolo qua! (*dramatic music*)

E, ancora una volta, la situazione di risolve con due improperi. All'avvio mi dice che sarebbe da eseguire in controllo di coerenza di uno dei dischi, ma col cacchio che mi faccio fregare! Già avevo voglia di sentire la mia bella, di aspettare trentordici ore proprio non se ne parla. Skippo (sì, odiatemi perché coniugo termini inglesi) e il computer si avvia normalmente.

Il giorno dopo, ovvero ieri mattina, mi attende una bella sorpresa: sì, lo facciamo sto benedetto controllo di coerenza, fa presto eh, che devo ricopiare gli appunti di Statistica Matematica di questa settimana, non ho mica tutto il giorno!

Neanche a farlo apposta, il caro e amato (immaginatevi un tono molto ironico), amatissimo controllo di coerenza dei dischi, decide di metterci 7 ore per finire. Sì, SETTE ore SETTE. Dandomi messaggi (a una velocità sullo schermo che non permettevano la lettura: ho dovuto fare una foto con la canon a 1/4000 s per riuscire a intravedere quello che stava succedendo nello schermo)  che alcuni ID blabla protezione blabla sostituzione blabla ID blabla indici $HDH o qualcosa del genere (come ho detto, non ci ho capito una mazza).

Ripeto il tempo impiegato, per chi si fosse sintonizzato solo ora. SETTE ORE SETTE! E, come ho già detto, meno male che c'era il computer gemello!

Comunque, uno può dire "beh può metterci anche 10 ore, ma se il problema lo risolve.." Ah-ha! qua vi volevo! perché dopo questi simpatici 25000 e rotti secondi (approssimativamente), il computer, una volta acceso, presentava la schermata nera con solo il puntatore. Stesso discorso in modalità provvisoria.

Insomma, non va un cazzo, tanto per dirla terra terra.

Allora, dato che al primo segnale di instabilità del mio pc, ovvero qualche settimana fa, avevo scritto una mail al supporto tecnico vaio, che mi ha risposto in un pessimo italiano (aquistare, gli al posto di li, e chi più ne ha più ne metta, ma non è questo di cui voglio parlare, ma magari due insulti glieli rifilo prima o poi) di seguire tutta una procedura per vedere se effettivamente c'era un problema.

Allora avvio il simpatico Centro di Ripristino VAIO, ed eseguo la Diagnosi Hardware. Il tipo mi dice che ci mette circa due ore. Io, capendo che non era giornata, lascio fare. Dopo un'ora mi dà come tempo stimato 819 minuti. Non male, sono circa 13 ore.

A questo punto, dopo aver mangiato, io sono uscito, che non posso mica stare tutta la sera dietro a sto trabiccolo! Suppongo che in realtà abbia finito sulle 22-23 o giù di lì.

Ma il punto è che alla fine di questa stimpatica diagnosi hardware, che prevede ricerca in linea, ricerca casuale, ricerca in tunnel (sarà andato fino al San Gottardo a vedere se il mio HD era fulminato?) scansione di superficie, eccetera eccetera, <strong>mi dice che non ci sono problemi</strong>.

Comecosacomecosacomecosacomecosa? Eccheccazz!

Allora, sconsolato, questa mattina decido di procedere alla formattazione, dopo aver provato a bootare Ubuntu per vedere se mi fossi dimenticato qualche file da salvare (una stagione di How I Met Your Mother, e poco altro, credo)

Inserisco il CD (ubuntu 10.10) e riavvio. Il computer se ne sbatte.

Riavvio, il computer se ne sbatte ancora.

Vado nel BIOS e vedo che effettivamente boota prima da cd e poi da HD. Riavvio e il pc se ne sbatte nuovamente.

Eh vabbé non è aria, mi dico. Facciamo sto ripristino totale del sistema vorpal, e buonanotte a 'sto secchio!

Avvio il ripristino (che coincide con la formattazione totale dei miei dati, l'installazione di tutte quelle centinaia di cazzatine sony vaio) e procede abbastanza speditamente, allorché il pc si riavvia.

E parte ubuntu.

Eh ma qua mi stai a prendere per il culo bello mio!

Allora stoppo ubuntu e faccio terminare sto benedetto ripristino, tolgo tutte le cavolate e sono qua. Che reinstallo tutti i programmi, uno per volta.

Oh, la prossima che mi fai due sberle non le scampi, Skoll. Computer avvisato, mai più formattato. Sia chiaro!
