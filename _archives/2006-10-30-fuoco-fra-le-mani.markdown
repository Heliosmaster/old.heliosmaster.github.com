---
layout: post
title: Fuoco fra le mani
wordpress_id: 906
wordpress_url: http://blog.andvari.it/?p=906
tags: italiano
date: 2006-10-30 16:38:25.000000000 +01:00
---
Talvolta capita che ci si fermi a riflettere sul passato, per meglio agire nel futuro.
Sono dispiaciuto che ci sono cose che avrebbero dovuto farmi un po' di male qualche tempo fa ma che invece hanno cominciato a dolere solo oggi, sarà stato perché non avevo ancora realizzato la situazione? Probabile.

Come si sa, il bambino che si è scottato, ha imparato a non giocare con il fuoco. Però io sono un maledetto bambino zuccone, che non riesce a fare a meno di giocare con il fuoco. Sono conscio che questa similitudine è totalmente errata, i/il miei/mio errori/e non è esattamente paragonabile al fuoco. Però il risultato è lo stesso.

Così tu, con la mano bruciata, stai a pensare dove hai sbagliato. Ti chiedi a che punto hai cominciato a sbagliare, così da capire se la realtà poteva essere diversa. Può capitare che invece comprendi che non sei tu che hai sbagliato, ma che a volte la sorte è beffarda. Talvolta non si deve parlare nemmeno di sorte, è il caso delle cose che sono così ed è impossibile che non siano tali.

<em>Cosa giusta al momento giusto? </em>No, direi di no, visto com'è finita.

<em>Cosa giusta al momento sbagliato?</em> Questa è l'ipotesi più ottimisitica della vicenda, altrimenti non sarei intelligente.

Afferrare  il momento giusto, ecco la vera difficoltà. <em>Carpe diem</em>, dicevano gli antichi. Avevano ragione. Cogliere l'attimo, che fugge d'improvviso. Cose dette subito, ma mai troppo in fretta. Anche l'essere prematuri porta allo stesso risultato del troppo ritardo.

<strong><em>Carpe diem</em></strong>. Non c'è niente da fare, i saggi latini hanno ragione ancora una volta.

<em>Cosa sbagliata al momento sbagliato? </em>L'ipotesi più pessimistica della vicenda non è certamente la più probabile, anche se è lo stesso degna di un pensiero, perché con l'animo umano non se po' mai sapere..

Qualcuno disse che non ci si perde mai a volere bene. Aveva ragione? Forse che sì, forse che no.

Intanto le mani bruciano..
