---
layout: post
title: Un senso di...
wordpress_id: 35
wordpress_url: http://blog.andvari.it/2007/09/13/un-senso-di/
tags: italiano
date: 2007-09-13 19:14:08.000000000 +02:00
---
Lo preannuncio subito, è uno di quei post che in fondo <em>non si capisce niente</em>. Meglio metterlo subito in chiaro, così lo sapete subito.

Oggi è stato il secondo giorno di scuola. Oggi si sono concretizzate certe cose, ho realizzato che in fondo, non è questo che aspettavo. Non è l'inizio della scuola, rivedere i miei compagni, ciò che volevo più di ogni altra cosa. Ho realizzato questa cosa perché se fosse stato quello il mio intento, oggi dovrei essere particolarmente contento, contento perché il mondo ha ricominciato a girare.

E invece non lo sono. É strano, è difficile esprimere questa emozione. Non so cosa sia, l'ho avuta altre volte e un nome non riesco a darglielo. Qualcosa che può avvicinarci è qualcosa come <em>nongioia</em>, ecco, forse questo è il termine esatto.

È quella cosa che ti assale quando la giornata passa e tu non hai combinato niente di buono, quando ti accorgi che le cose in fondo non sono cambiate, non cambiano da un bel pezzo. Nuova gente, nuove facce, stessa storia.

Adesso una domanda appare scontata, <em>"ma tu, cos'è che cerchi?"</em> Caspita. Domanda da un milione di dollari. Io cosa cerco?
Domanda che può sembrar banale, eppure banale non è. Se volessimo fare un'astrazione, direi che è la domanda fondamentale. E la risposta in questo caso non è 42, mi dispiace. Troppo bello per essere vero.

<!--more-->

Divertirmi?...<em>ni.  </em>Le occasioni per divertirmi quest'estate sono capitate, ma non sono stato capace di sfruttarle. Non le ho volute sfruttare. Non saprei bene perché, o forse sì. Forse semplicemente questa voglia di fare qualcosa, che irrimediabilmente si concretizza in un disastro.

Ecco cosa cerco, ecco cosa ho voglia di fare. Ho voglia di fare. Ho voglia di stare impegnato, ma di fare le cose che mi piacciono. Una risposta l'abbiamo trovata, <strong>io cerco l'essere impegnato</strong>.
Faccio un piccolo esempio. Ho voglia di programmare in Java, non ho uno straccio di idea che mi possa piacere per un programmino da incominciare e sul quale sbattermi. Risultato? Ho ampliato a dismisura un vecchio progetto che, ok, mi è servito..ma vorrei fare qualcosa di più evoluto. Ecco.

Lo stesso paragone nella vita di tutti i giorni, ho voglia di essere sempre pieno di impegni, e cercherò di impegnarmi nelle prossime settimane con un progettino che è in fase di bozza e che presto vedrete online, in quale indirizzo non so. Ma d'altra parte non voglio sprecare le forze.

Sono estremamente combattuto, ho voglia di fare una cosa, ma ho paura che questa sia completamente ignorata. Non voglio essere famoso, non fraintendetemi. Vorrei solo che qualcuno apprezzasse le cose che faccio. Ecco, piano piano ci stiamo arrivando. <strong>Io cerco l'apprezzamento</strong>.
Io mi sento incompleto, imperfetto. Vorrei essere circondato da persone che mi migliorano solo per il fatto di essere vicino. Vorrei qualcuno con cui confidarmi, qualcuno con cui parlare senza aver paura che mi possa fregare, vorrei un amico fatto un po' come si deve. <strong>Io cerco qualcuno che sia giusto</strong><em>.<strong> </strong></em>Giusto, nel senso che mi sa esaltare quando devo essere esaltato, che mi sa rimproverare quando faccio cazzate. Insomma, uno che si comporta bene.

Oggi mi è stato detto di essere <em>arrogante</em>. Ebbene lo ammetto. Sono arrogante, tronfio e presuntuoso. Tutto questo perché io penso di essere una persona come quella che sto cercando, e a farsi benedire l'immodestia. Io sono così, e così mi offro. Oggi un prete in classe parlava dell'amore e del gesto d'amore più grande che si può fare: il dono di sé. Tralasciando l'aspetto sessuale dell'affermazione, condivido quello che ha detto. Donare sè, donare la propria mente e il proprio cuore. Ecco cosa voglio fare. E per donarmi meglio, devo sapere cosa e come sono. <strong>Io cerco me, il vero me</strong>.

Ecco la ricetta per una buona vita, ecco la ricetta della mia vita. Almeno per come la vedo ora. Credo.
