---
layout: post
title: Questione di numeri
wordpress_id: 1264
wordpress_url: http://blog.andvari.it/?p=1264
tags: italiano
date: 2008-11-21 22:13:40.000000000 +01:00
---
Oh Murphy Murphy, quanti post ormai ti ho dedicato?

C'è il professore di ASD, di cui ho già parlato altrove, che dà gli esercizi a casa senza spiegarli e poi li mette nei compiti. Così uno se è stato capace di farlo a casa e ha una buona memoria, ha un bel voto assicurato.

La situazione, molto pragmaticamente, è stata la seguente.

Il primo parziale (tre settimane fa) era sui primi 39 esercizi: tutti fattibili (molti facilissimi) tranne 2. (Li denomineremo in seguito il "25" e il "30" dato che si identificano con questi numeri).

Il secondo parziale (oggi) sui primi 56 esercizi: i 39 del parziale scorso (ricordiamo sempre del 25 e del 30) più un po' di sana programmazione in Python che mi fa tanto felice.

Il terzo parziale (la prossima settimana) su tutti i 62 esercizi: i 56 del 2° e altri programmi.

Si potrebbe fare una botta rapida di conti per vedere quali erano le possibilità che uscissero esercizi infattibili (i famosi 25 e 30); in verità il calcolo delle probabilità è abbastanza inutile in quanto la possibilità che ci fossero tutti gli esercizi non era proprio la stessa (circa uno di ogni tipo, è già una previsione più accurata). In ogni caso, sia con i numeri dalla nostra parte o meno, era altamente improbabile che ci fosse uno di quegli esercizi.

Ma, come la mia invocazione a Murphy deve aver fatto intuire, nel parziale di oggi c'era appunto uno di questi esercizi. Al che tutti noi studenti abbiamo detto: "non lo sappiamo fare" e cose del genere, e il professore ci è venuto leggermente incontro (per fare un paragone potrei dire che se ci serviva 1 m per fare l'esercizio, è venuto avanti una spanna :P ). Il risultato è che comunque è andata abbastanza male, considerato che 54 esercizi li sapevamo fare perfettamente.

Almeno al terzo parziale il 30 non ci sarà, ma visto che il caro Murphy legge (*gesto propiziatorio*) ci sarà sicuramente il 25.
