---
layout: post
title: Murphy usa Ubuntu
wordpress_id: 405
wordpress_url: http://blog.andvari.it/?p=405
tags: italiano
date: 2008-04-25 23:15:23.000000000 +02:00
---
Sono sicuro, Murphy usa Ubuntu. Ed è molto capace a incasinare bene la vita dei poveri linuxari come me. Ma ricostruiamo un attimo la vicenda, con un piccolo prologo che si riferisce all'uscita di Ubuntu 7.10 "<em>Gutsy Gibbon</em>" (ottobre):

Allora avevo la 7.04 "<em>Feisty Fawn</em>" e mi trovavo decisamente bene, tant'è che quella è stata la versione che ha deciso il mio definitivo abbandono dei sistemi operativi targati Micro$oft (a dir la verità sto scrivendo da un pc con installato l'orrore degli orrori Vista, ma non è il mio pc, quindi mi autogiustifico). Al momento di aggiornare a Ubuntu Gutsy decisi di formattare tutto quanto per rimuovere completamente la partizione Windows dall'Hard disk (ad aprile preferii rimanere il dual boot per evitare casini), e creare due partizioni, una "/" e una "/home".

Nessun problema particolare, a parte che non sono più riuscito a impostare l'aspetto grafico ( i font per capirci ) come li avevo prima e questo mi aveva fatto abbastanza girare le scatole, ma non potevo fare diversamente.

Fine del piccolo prologo.

Ieri è uscito Ubuntu 8.04 LTS "Hardy Heron" e oggi, in differita di 24 ore rispetto al rilascio per via dell'intasamento dei server, ho deciso di aggiornare. Mi è piaciuto molto che si fosse aggiornato praticamente da solo con "uptags: italiano
date-manager". Un paio di orette in tutto fra download dei pacchetti e installazione, e tutto è filato liscio.

Almeno credevo che fosse filato tutto liscio, con Murphy alle porte. In effetti, a dirla tutta, ero scettico che un aggiornamento di Ubuntu potesse andare a buon fine, perché tutte e dico tutte le volte che ho provato ad aggiornare con "apt-get dist-upgrade" si è incasinato tutto, in un modo o in un altro.

E così anche questa volta i font si sono tutti incasinati e, orrore degli orrori, Firefox era un <strong>abominio</strong>: la maggior parte delle estensioni non funzionavano, l'aspetto era pessimo e la funzionalità ancora peggiore. Ed era un casino ritornare indietro a Firefox 2.0.0.14 come ce l'avevo prima.

Allora, visto che già ero in discreti casini, ho deciso di fare una bella rivoluzione e ho deciso di scaricare Debian, ma ero completamente ignaro del fatto che Murphy vegliasse ancora su di me, come un bravo papà.

Scarico il CD1 della testing, tutto ok. Trovo un DVD-RW, lo cancello e ci masterizzo sopra l'iso. Tutto perfetto.

Vado a installare e ad un certo punto il lettore cd smette di funzionare e mi chiede di inserire un altro cd. Come se ci fosse un altro cd -_-'

Allora, grazie all'aiuto del fido Valepert, sempre presente in tutti i miei aborti informatici, scarico la versione "netinst" per l'installazione via rete. Visto che tocca cancellare il DVD-RW, apro BurnAware e gli dico di cancellare, però ovviamente anziché fare la cancellazione rapida faccio quella completa. 20 minuti persi :|

Per masterizzare provo Cdrecord Frontend, ma nisba non viene bene. Riprovo, <em>niet</em>. Ancora con Burnaware disabilitato, ma ancora una volta picche. Eh ma allora è una serata fortunata questa!!

Riavvio il computer, perché si sa che sotto i sistemi operativi Microsoft la maggior parte dei problemi può essere risolta con un bel reboot. Vado a dirgli di riavviare ma si blocca. Spengo brutalmente premendo il tasto di accensione per 5 secondi.

<strong>BOOM</strong>. Non parte più nemmeno questo computer. Schermata nera, immobile. Rispengo brutalmente e riaccendo. Scelgo la modalità ripristino e si blocca ancora. Noto che la lucina del lettore cd di questo portatile era fissa accesa, m'insospettisco e levo il DVD-RW, come per magia il computer si sblocca. Ringrazio l'assistenza che vorrebbe resettarmi il computer e riavvio in Windows Vista con il DVD non inserito. Tutto funziona normalmente. Inserisco il DVD per una controprova e si ribloccano i programmi. Bene, ora sono sicuro che era quello uno dei tanti problemi. Curiosamente ho trovato un CD-RW ancora integro, sopravvissuto a chissà quali avventure e lo inserisco dentro e ci masterizzo sopra la tanto agognata immagine "netinst".

Inserisco il cd, comincia a installare i pacchetti. Toh, strano. Nano? <strong>corrupt</strong>. Netcat? <strong>Corrupt</strong>, e così altri programmi che non (ri)conosco.

Niente da fare, Murphy è sempre qua col fiato sul collo. Per stasera ne ho anche abbastanza, metto dentro il cd di Ubuntu Gutsy e provo ad installare almeno quella, sperando che gli 80 gb di dati che costituivano "/home" non siano stati cancellati, comunque considerando che sono stato abbastanza attento a formattare solo le altre due partizioni. All'avvio del sistema operativo live, sembra esserci tutto. attento a non cancellare ora i file preziosissimi (beh un sacco di foto, ad esempio)

Stranamente, molto stranamente, l'installazione procede bene. Tutto fila come dovrebbe andare. Lo avvio e, incredibile, funziona!

Solo il profilo di Firefox si è sputtanato, ma, considerato tutto quello che è successo mi è andata bene. Ora ho il pc come era stamattina e come è stato negli ultimi mesi.

Per fortuna. E Murphy, fammi fare una pausa, ti prego!
