---
layout: post
title: Poste, postini, posteggi et alia
wordpress_id: 680
wordpress_url: http://blog.andvari.it/?p=680
tags: italiano
date: 2008-07-24 15:25:09.000000000 +02:00
---
C'è qualche problema con le consegne a casa mia (e con i ritiri, della spazzatura, ma questa è un'altra storia), è innegabile.

Qualche esempio a supporto della mia tesi?
<ul>
	<li>Un po' di tempo fa ho comprato, direttamente dal<a href="http://www.myspace.com/silenticeland"> loro Myspace</a>, il cd dei <a href="http://www.lastfm.it/music/Mar">Mar</a> "<a href="http://www.lastfm.it/music/Mar/The+Silence">The Silence</a>", per un regalo. È arrivato, senza tanti problemi, ed ero molto contento di essere riuscito a fare una transazione del genere direttamente dall'America. In seguito avevo comprato il B-Side, ma non è mai arrivato. Ho contattato il cantante del gruppo, il quale mi ha rivelato di averlo personalmente spedito, tant'è che si ricordava di questo tizio in Italia. Il nuovo album non l'ho più preso, perché devo spendere dei soldi quando se lo ascolta qualcun altro?</li>
</ul>
<ul>
	<li>Per il regalo di compleanno di L. (che era ieri, ma che festeggia stasera) noi ragazzuoli le abbiamo fatto una cosa originale (non sto a dire perché fino a quando non riceve il regalo nelle mani è un segreto :-) ) e tale prodotto del nostro lavoro doveva arrivare prima del suo compleanno. «Fortunatamente - ho pensato - con un corriere espresso e non con le Poste Italiane.» Le ultime parole famose. Lunedì mi arriva conferma che il pacco è stato spedito con SDA. Martedì controllo sul sito e dice che il pacco è arrivato a Ravenna. Ogni volta che controllo continua a essere a Ravenna. Speravo che il pacco arrivasse ieri così potevo andare a darglielo direttamente a casa sua. :| Niente da fare: sono stato a casa tutto ieri e non si è visto nessuno. "casualmente" stamattina spunta sopra la cassetta delle lettere (ieri sera non c'era!) un bigliettino che dice che il corriere SDA è passato ma che il destinatario era assente. Ecco lo sapevo di aver parlato troppo presto. Dovrebbe arrivare o domani o lunedì. Tardi in ogni caso.</li>
</ul>
<ul>
	<li>Un paio di settimane fra sono andato all'ufficio postale a farmi una PostePay tutta mia. Arrivo a casa, vado<a href="http://www.poste.it"> sul sito internet delle Poste</a> e comincio a registrarmi. Una volta avvenuto tutto ciò, mi dice che mi sarà recapitato un telegramma con il codice di Attivazione. Sono passate due settimane e ancora non è arrivato nulla.</li>
</ul>
So di per certo che alle Poste qua da me un po' se ne fregano. Mi pare francamente impossibile che ci siano giorni dove non arriva niente  e giorni in cui arrivano millemila buste e lettere. La statistica è a favore della mia tesi. E il fatto che sarebbero dipendenti pubblici è la cosa che mi fa incazzare di più.

Ma ste Poste, anziché diventare sempre più Banca (all'ufficio postale di Milano Marittima c'è una "Sala Soluzioni Finanziarie" che sa tanto da Istituto Bancario.

Che due maroni giganti (cit. L.)
