---
layout: post
title: Prime impressioni di una casa nuova
wordpress_id: 1701
wordpress_url: http://blog.andvari.it/?p=1701
tags: italiano
date: 2010-04-12 20:36:56.000000000 +02:00
---
<div id="_mcePaste">Domenica 11 aprile, ore 11 e qualcosa, sul mezzogiorno.</div>
<div></div>
<div id="_mcePaste">Non so bene per quanto tempo sarà questa cosa di internet e dei post in differita, dato che io la richiesta a Libero Infostrada già l'ho fatta (firmato contratto e quant'altro), e ho l'appuntamento con il tecnico Telecom per domani mattina (alle 8.30, *urgh*). Però, mi sa tanto che il discorso non sarà troppo semplice. Vicino alla porta di ingresso c'è una borchia del telefono, l'ho svitata (o meglio, ho svitato il tappo che la chiudeva) e con mia grande meraviglia ho scoperto.. niente. Cioè nel senso che non c'era proprio niente. Zero cavi. Chiedendo all'agenzia mi avevano detto che il telefono c'era e invece mi sa tanto che c'è solo la predisposizione. E che i cavi li dovrei far stendere a spese mie.</div>
<div id="_mcePaste">Ovviamente parlo senza troppa cognizione di causa, giacché non ho ancora parlato con i tecnici telecom e/o con i proprietari di questa cosa. Vedremo, eventualmente mi farò fare un preventivo e.. vedremo. Che poi ora che ho acceso il computer ho notato che c'è una connessione Alice-eccetera che prende abbastanza bene. È ovviamente criptata con WPA-PSK quindi non  posso collegarmi a sbafo. Ma nulla mi vieta di andare a suonare alle porte dei miei 2 vicini di casa per chiedere loro la password, in cambio di metà canone. Mi sembra una proposta quantomeno onesta.</div>
<div></div>
<div id="_mcePaste">Vedremo. E' un po' il leit-motiv (ci sono stato su 2-3 minuti a pensare a questa parola, che era lì lì per venire ma faceva oltremodo la timida) di questi  giorni.</div>
<div></div>
<div id="_mcePaste">Si vede che non ho niente da fare, a parte studiare, leggere e pulire. Perlomeno per questa mattina. Dico che lo si vede, perché sono (e sarò) decisamente più prolisso di tutte le altre volte. È passato decisamente un po' di tempo da quando ho narrato di me con cotanta gioia, ma vedo che la voglia di divagare e di sparare cavolate è rimasta praticamente immutata. Quindi, ahivoi (se qualcuno è rimasto a leggere :P ).</div>
<div></div>
<div id="_mcePaste">Beh, di novità ce ne sono un mucchio. O forse una sola ma che è decisamente bella grossa. L'avevo annunciato nei giorni scorsi, e l'ho messo in pratica. Mi sono trasferito. No, non da Cervia, che era e rimane la mia città, ma a Ferrara. Ho finalmente abbandonato quel covo di matti (zozzoni sarebbe la parola più adatta) e sono migrato ad altri lidi. Se poi sia stata una scelta conveniente o no, vedremo.</div>
<div></div>
<div id="_mcePaste">Ora sono da solo. E questo è un fatto, sul quale ognuno può fare le sue considerazioni. Non ho più nessuno a rompermi le palle o a sporcare senza pulire, ma non ho neanche nessuno al quale rivolgere parola. Beh, non è che nella mia situazione precedente la cosa fosse diversa: io arrivavo a casa, mi "chiudevo" in camera con il pc, all'ora di pranzo/cena andavo in cucina, facendo zig-zag fra le stoviglie sporche e il lerciume (in avanzamento costante, quasi fosse vivo) sparso in ogni dove, mi preparavo (anzi, riscaldavo nel microonde) la pietanza che aveva accuratamente confezionato la mia cara mamma, mangiavo alla velocità della luce (il mio stomaco mi manda i colpi come sempre), lavavo quel piatto che eventualmente avevo sporcato, e me ne ritornavo subitaneamente (evviva i latinismi :P ) nella mia camera, facendo nuovamente zig-zag fra il quasi-senziente sudiciume.</div>
<div></div>
<div id="_mcePaste">Beh, il quadretto che ho fatto era decisamente esemplificativo della mia condizione e del perché abbia cercato in tutti i modi (oddio, mi stava venendo fuori una battuta a mo' della canzone di Scanu, che fortunatamente mi si è strozzata nel cervello (che strana metafora btw :S ) di andarmene, ma devo anche considerare che ora sono solo a tutti gli effetti. Con tutti i pro e i contro, come dicevo poc'anzi. Non so se sono pronto (penso di sì, vedremo) ma è comunque d'uopo che faccia un'esperienza del genere: altrimenti come potrei pensare di emigrare fra un anno e mezzo con la mia bella chissaddove in vista della specialistica? Che poi è solo un'idea, un progetto in stato pre-alpha, ma che c'è e non va per questo motivo ignorata.</div>
<div></div>
<div id="_mcePaste">La casa, non è male. Cioè, ho visto di peggio. È non troppo distante dalla mia abitazione precedente, ottimamente servita da autobus (cosa fantastica: passa direttamente l'autobus che va in facoltà, e d'inverno ci farò più di un pensierino; è inoltre ben collegata alla stazione e questo implica meno sfacchinate con le valigie) e ho anche il garage. Per un prezzo che è il 175,11% di quel che pagavo prima (senza contare che ora le quote fisse di luce, acqua e gas vengono addebitate interamente a me, invece di un solo terzo di esse) ma che è oltre 100 euro in meno di quel che pensavo di prendere (e non aveva il garage), mi pare un buon affare.</div>
<div></div>
<div id="_mcePaste">Che poi ho scoperto tutti i suoi lati negativi: per prima cosa davanti alla finestra ho un bel rudere. Una bella casa semiabbandonata che spero continui a restare disabitata, senza ospiti che si bucano o gente che vi dorme a caso. I precedenti inquilini erano dei zozzoni, e metà dei cuscini sono sporchi di sangue e così pure il materasso. Non parliamo del divano e di tutto il resto. Porta del bagno che ha ricevuto un colpo ed è mezza sfondata (non me ne ero accorto, è in alto e non è troppo grande, ma c'è comunque), un po' di luci che non funzionano, ante degli armadi che non si chiudono, forno che non funziona (ma non funziona niente di elettrico, cioè non funziona né il forno, né l'"appiccia-fuoco" (qualcosa che ha a che fare con la piezo-elettricità, ma metto fra virgolette che voglia di sparar imprecisioni non ce l'ho), quindi sarà qualcosa di elettrico staccato).</div>
<div></div>
<div id="_mcePaste">Vabbé insomma, tutte cose così che ho adeguatamente riportato in un pezzo di scottex (non ho neanche un fogliaccio di carta sul quale scrivere, lo so. Ma è domenica!) e domani mattina contatterò l'agenzia, onde evitare che mi vengano addebitati costi che non mi competono.</div>
<div id="_mcePaste"></div>
<div>E insomma, cose così.</div>
