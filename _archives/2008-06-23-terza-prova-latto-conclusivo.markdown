---
layout: post
title: ! 'Terza prova: l''atto conclusivo'
wordpress_id: 625
wordpress_url: http://blog.andvari.it/?p=625
tags: italiano
date: 2008-06-23 15:07:04.000000000 +02:00
---
E oggi c'è stata la prova conclusiva, per quanto riguarda gli scritti, dell'esame di maturità.

Innanzitutto c'è stata un po' di disinformazione da parte dei telegiornali che hanno etichettato la terza prova come quiz. Quiz un cazzo visto che ho dovuto fare 4 trattazioni 4 di 20 righe ciascuna. E scusate se è poco.

Comunque la prova si è articolata nel modo seguente:
<ul>
	<li>Storia: Cause, caratteristiche e conseguenze della Grande Guerra. - Scrivere in 20 righe tutto ciò è assolutamente un'impresa ardua, perché se devi fare un discorso un po' decente, e dire un po' di cose se ne potrebbero scrivere tranquillamente 40 di righe.</li>
	<li>Arte: i macchiaioli (c'erano un quadro di Lega e uno di Fattori) - È stata la prova che è andata peggio (tra l'altro stamattina volevo ripassare Fattori ma non ho potuto perché non ho trovato il riassunto) perché è difficile scrivere 20 righe, e così mi sono messo un po' a descrivere le opere. Però nel complesso non penso di essere andato male</li>
	<li>Scienze: L'evoluzione di una stella con una massa di decine di volte quella solare, dalla nascita alla "vecchiaia" - Questa è stata la prova che è andata meglio, perché sono riuscito a scrivere bene e tante informazioni precise (anche cose extra come i Globuli di Bok e la deformazione spazio-temporale dei buchi neri) e anzi ho dovuto scrivere piccolo piccolo per starci</li>
	<li>Inglese: La conclusione del primo atto di "Waiting for Godot" di Beckett - Premettendo che la prova di inglese era quella che mi spaventava di meno, si è rivelata invece la peggiore, perché quest'opera del "Teatro dell'Assurdo" mi fa veramente schifo. Però col fatto che in inglese me la cavicchio sono riuscito a cavare qualcosa dal buco, anche perché fortunatamente mi ricordavo alcuni dei temi.</li>
</ul>
Complessivamente pertanto non mi lamento, soprattutto perché, se ci fosse stata filosofia, molto probabilmente non avrei saputo cosa scrivere e la media (che poi decreta il voto della 3ª prova) sarebbe calata vistosamente.

Qui studio a voi stadio (ah no che di stadi oggi non si può parlare, ma forza Russia!)
