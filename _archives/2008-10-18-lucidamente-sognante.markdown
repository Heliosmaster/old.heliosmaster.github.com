---
layout: post
title: Lucidamente sognante
wordpress_id: 1212
wordpress_url: http://blog.andvari.it/?p=1212
tags: italiano
date: 2008-10-18 16:09:52.000000000 +02:00
---
Ciò che mi disse un bel po' di tempo fa <a href="http://cryptex.wordpress.com/">cryp</a> in materia di sogni lucidi mi è sempre rimasto impresso. Ma, chissà perché, non sono mai riuscito a diventare pienamente padrone del mio sogno.

Anche stanotte credo di avere avuto un sogno in cui ero perfettamente conscio di stare sognando. Anzi due. Il livello della mia malattia mentale onirica, se in tal modo mi è concesso definire il delirio continuo che ho in testa (sto scherzando, non vi preoccupate) sta peggiorando, visto che ho fatto una serie di sogni a "guscio", manco stessimo parlando di funzioni composte.

Mi sveglio e non ho i pantaloni (no, non pensate male, di solito dormo in pigiama :lol: ), mi alzo per cercarli e guardo da ciò che potrebbe assomigliare ad una finestra e noto che si tratta di un finestrino di un treno, e il mezzo su cui sono si sta lentamente fermando in una stazione.  L'arredo è fine '800, un po' alla Syberia, se a qualcuno può interessare :lol: (davvero buon gusto). Salgono i miei compagni di corso e si mettono a sedere nei posti in cui ho dormito io e siamo tutti di fianco. Allora mi accorgo che questo non può essere altro che un sogno e penso come posso fare a svegliarmi. Qualche istante dopo faccio una faccia tipo "scream" e mi metto a fare un urlo che in qualche modo "buca" il sogno, distorcendo tutto quanto.

E mi ritrovo sveglio, in una pista da pattinaggio, che faccio evoluzioni particolari (niente di esagerato, ma cose che il 90% della gente non riesce a fare, incluso me). Anche qua un po' di gente che conosco da poco, miei compagni di corso, e anche stavolta in un modo o in un altro (non mi ricordo più benissimo) metto fine a questo sogno. Questa volta sono sveglio, sveglio davvero.

Ma non ne sono poi così sicuro, perché la sensazione di essere in un loop senza fine è presente.

E non uscirne più, mi angoscia.
