---
layout: post
title: Ora di religione
wordpress_id: 19
wordpress_url: http://blog.andvari.it/2007/10/09/ora-di-religione/
tags: italiano
date: 2007-10-09 07:53:05.000000000 +02:00
---
Sia lodata religione a scuola. Perlomeno perché è alla prima ora del martedì e posso entrare un'ora dopo (infatti sono al computer già a quest'ora) E dormire quasi due ore in più.

Seriamente, l'ora di religione è inutile, se non dannosa. Non me ne vogliano i credenti, ma da ateo quale sono, non riesco a sopportare chi ti "obbliga" (più o meno esplicitamente) a seguire un religione.

Capiamoci, io sono molto interessato al cristianesimo, ma dal punto di vista antropologico. E penso che in questa maniera dovrebbero esserne interessate la maggior parte della gente.

Ma non posso essere obbligato (ok puoi chiedere l'esonero come ho fatto io quest'anno) a fare un'ora di religione cattolica come se fosse un'ora di matematica. È una cosa che non ha un verso (come diciamo da noi in romagna, cioè non ha senso), per questi semplici motivi:
<ul>
	<li>Esiste il catechismo</li>
	<li>Visto che la scuola dovrebbe essere un momento di miglioramento di tutta la classe ritengo molto più proficuo studiare le varie religioni, e soprattutto come si rapportano con l'uomo.</li>
</ul>
Ebbene sì, bisognerebbe studiare anche il buddhismo, l'induismo,  l'islam, e perché no, pure l'ateismo razionale.

Ora come ora è solamente un'ora che serve ai ragazzi per copiare i compiti, studiare e cazzeggiare. Preferivo se anziché uscire alle 13.15 tutti i giorni, una volta uscissi un'ora prima e non facessi questa "ora di religione" che serve a ben poco.

O si fanno le cose fatte bene, o non si fanno. Cribbio.
