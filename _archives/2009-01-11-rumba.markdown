---
layout: post
title: Rumba
wordpress_id: 1323
wordpress_url: http://blog.andvari.it/?p=1323
tags: italiano
date: 2009-01-11 15:32:26.000000000 +01:00
---
Mentre si avvicina l'inizio della seconda settimana di lezione di questo secondo trimestre per i matematici estensi, devo dire di aver accusato il colpo. Si sente che non si andava a lezione dal (lontano) 29 novembre.

Però non è male rivedere facce amiche, e continuare a vedere chi s'è visto.

Avrei dovuto dare l'esame di ASD il 7 gennaio e mi ero anche portato la dispensa in montagna, proprio convinto che ce l'avrei fatta. Povero illuso che ero! A parte un'oretta una mattina che mi è servita per memorizzare l'assioma della fondazione, la settimana bianca in quel di Cencenighe è stata poco proficua sotto questo punto di vista. E vabbé, l'ho rimandato al 21 gennaio. Un giorno prima del "test di ingresso" di algebra 1.

Eh già, qua quando si ricomincia mica lo si fa in sordina:

Analisi 2? Giusto il tempo per la prof.ssa di presentarsi e via che in 4 ore abbiamo fatto le derivate. Altro che "passata la paura" :P

Geometria 2? M'ero giusto dimenticato di quanto fosse incasinata algebra lineare per la mia mente non sopraffina, che gli autovalori, autovettori e autospazi si sono messi nel mezzo.

Algebra 1? Tremo. Tremo perché sono stato ben ammonito dai ragazzi del secondo anno. Tremo perché so già che non riuscirò a memorizzare tutto ciò che dovrei. Però, come si suol dire, non tutto il male vien per nuocere: la prima parte di Algebra 1 è teoria degli insiemi e fondamentalmente è ciò che devo studiare per l'esame di ASD del 21. Almeno la materia "si ripassa da sola".

E come se tutto ciò non bastasse (tant'è che l'anno scorso molti non sono riusciti a sostenere tutti e 3 gli esami previsti in tempo) mi sono messo a seguire pure un corso aggiuntivo. Sì lo so, sono incosciente, ma stavolta l'ho fatta davvero grossa. Però, Teoria dei Giochi è davvero interessante, e il prof. Santi molto simpatico e coinvolgente. Andrà in pensione il 31 ottobre e mi dispiacerebbe non riuscire a sostenere quest'esame (chissà se potrà fare com il prof. Savi della facoltà di Architettura e tenere un corso, come professore a contratto, nonostante sia già andato in pensione). Poi ci si mette pure la burocrazia nel mezzo che mi dice di non poter fare più di 10 esami all'anno. Ma pensa te! :P Uno vuole studiare di più e non glielo si permette?

Non credo che in ogni caso sarei riuscito a seguire 4 corsi (benché gli orari delle lezioni mai si sovrappongono), però mi dispiace dover escludere questa cosa a priori! Ma <em>c'est la vie</em>.

<small>E needo assolutamente snowboard</small>.
