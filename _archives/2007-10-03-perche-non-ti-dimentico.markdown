---
layout: post
title: Again you..
wordpress_id: 13
wordpress_url: http://blog.andvari.it/2007/10/03/perche-non-ti-dimentico/
tags: italiano
date: 2007-10-03 15:59:54.000000000 +02:00
---
È inutile. Perché non riesco a farmela passare questa maledetta cotta? Ormai è un anno o poco più.

Era settembre dell'anno scorso, in quella sperduta terra d'Albione, che ho rivisto un paio di mesi or sono, più o meno. Sono state due settimane fantastiche, il cielo meraviglioso. E perché ho visto te.

Che tu mi hai avvisato subito che avevi già qualcuno che ti pensava, e a cui pensavi. Mi dicesti il nome. Non lo conoscevo. Evidentemente ero uno dei pochi, lui era popolare a scuola. Lo conoscono tutti, a parte me. Poco male, quel che m'interessa sei tu, pensavo.

E pensavo che ti sarebbe poi passata, lo pensavo come un povero idiota.

Un anno dopo, sono dilaniato. Il motivo principale è che mi sembra da stupidi mollare dopo aver tenuto duro così a lungo. E così l'abitudine si unisce alla voglia di non aver buttato via il mio tempo. Anche se sei stata chiara, fin troppo chiara. Me l'hai detto in faccia, quel "scusa ma preferisco lui". Oddio in faccia no, con un sms sì. D'altronde io, poco coraggioso, parlo meglio via sms.
<blockquote><em>Epistula non erubescit</em>

La lettera non arrossisce
(<a href="http://it.wikiquote.org/wiki/Cicerone" title="Cicerone">Cicerone</a>, <em>Epistulae ad familiarem</em>, 5,12,1)</blockquote>
Così, l'hai detto a tutte e ho fatto pure la figura dello stronzo, di colui che cerca di far lasciare due che stanno insieme. Mentre la verità non è stata quella. Ho aspettato, ho fatto l'amico, ho fatto colui che ti consola quando hai bisogno di essere consolata. Ho fatto colui che è lasciato in disparte quando hai voglia di vedere lui. Ho fatto colui che è bello aver vicino.

Mi hai fatto rimanere male diverse volte, anche troppe. E io che speravo che qualcosa fosse cambiato in questo ultimo periodo. Lui non c'è, non più. In verità lui c'è, sono io che non lo vedo.

Così l'altra sera, quando ti sono venuta a vedere che ballavi, mi parevi una dea. Quando mi hai abbracciato e detto quelle parole, credevo che fossimo solo io e te in quel momento. Per fortuna che ho approfittato della prima pausa per parlarti. Dopo tutto il pubblico ti incitava, persone che non ho mai visto, persone di cui non mi hai parlato. Gli "amici" hai detto. Un mondo del quale non faccio parte. E lui. Averlo visto è stato un duro colpo. Erano settimane che non sentivo più la sua presenza, e un macigno mi ha colpito.

Mi hai chiesto di fare un giro in macchina. O forse sono io che ho scelto la donna sbagliata, una che dice delle cose che è raro sentire da un'amica. Una che mi scrive che sono una delle persone più importanti che le stanno a fianco. Una che comincia a dubitare sulla verità.

Anche stanotte ti ho sognata. Eri lì, di fronte a me. Ci tenevamo mano nella mano. Il sogno si è interrotto bruscamente, il raffreddore mi ha levato anche questo breve scampolo di felicità, se possiamo chiamarlo così.

Non ci voleva, erano due giorni che non ti pensavo. Stavo cominciando a stare meno male.

Chissà cosa mi ha colpito di te. Forse sei stata una delle poche che mi ha detto cose belle. Forse è stato il nomignolo che mi hai affibbiato subito che mi ha catturato.

Però, ora, a mente fredda, fredda come il cuore di un vulcano, riconosco che ho fatto anche troppo. Ci ho perso anche troppo tempo e stava cominciando a diventare un circolo vizioso. Non riuscivo a smettere di fare perché avevo fatto troppo per rinunciare. E così via, in un loop che mi stava trascinando nell'abisso.

Ci siamo visti di nuovo nella terra di Albione quest'estate. Sono stato proprio un fesso a dirti di sì. Dovevo andare a nord, invece sono andato a sud, solo per vedere te. Mi sono chiesto tante volte se ne valeva la pena. Credevo di sì, la verità  è lampante quanto un raggio di sole. 8 minuti per arrivare. 2 mesi ci sono voluti a me. Due mesi per capire che è stata una forzatura, che quella notte all'ostello con 15 persone in camera, affacciato su una strada a quattro corsie, l'ho fatto per te.

Cosa ci ho guadagnato? Solo una notte insonne, anzi, molte di più.

Ti invidio. Sei innamorata, ma non di me. Hai persone che ti vengono dietro nonostante questo.

Avrei dovuto capirlo anche quest'estate, quando ci dovevamo vedere. Quando dovevo venirti a prendere in motorino e portarti qua, dove lavoravo. Quando la mattina avevo già convinto i miei che potevo, anche se non era vero per niente.

Poi è arrivato un sms: "Scusa ma oggi pomeriggio non ci vediamo, devo vedere lui". E un fulmine ha penetrato l'aere quieto.

Sono un coglione, mi sono ripetuto, ma non è servito. Ci sono ricascato e chissà quante volte ci ricascherò. La verità è una sola:

<strong>Quando ti piace una persona così tanto e per così tanto tempo, non c'è altra via di scampo che stare insieme o stare separati definitivamente.</strong>

La sofferenza è anche troppa. Non me la merito dopotutto.

C'è solo una cosa che mi fa sorridere. Situazione parallela, ma con lui. Una mia cara amica. Sorrido per la coincidenza. Mentre il risultato è che soffriamo in due.

E i colpi che io tiro a lui, l'altra li tira a lei.
<blockquote><em>You're not friends. You'll never be friends. You'll be in love 'til it kills you both. You'll fight, and you'll shag, and you'll hate each other 'til it makes you quiver, but you'll never be friends. Love isn't brains, children, it's blood -- blood screaming inside you to work its will.
I may be love's bitch, but at least I'm man enough to admit it.</em></blockquote>
Spike - Buffy the Vampire Slayer, episodio "Lovers Walk"
