---
layout: post
title: Ho perso 10 punti
wordpress_id: 349
wordpress_url: http://blog.andvari.it/?p=349
tags: italiano
date: 2008-03-30 12:47:22.000000000 +02:00
---
Approfitto della nuova interfaccia di wordpress, per sfogarmi un po': ci sono quelle giornate proprio del cazzo. Prendere una multa per eccesso di velocità è una cosa che rende le giornate così.

Me lo aspettavo, diciamo che non sono un santarellino a guidare, perlomeno quando ho la strada libera. Non sorpasso mai, però se la strada è vuota spingo abbastanza sull'acceleratore, superando i limiti di un valore consistente, soprattutto la sera tardi quando sulla via Cervese, la SS71/bis (per chi non fosse della zona, <a href="http://maps.google.it/maps?f=d&amp;hl=it&amp;geocode=9061977253201642657,44.148540,12.257020&amp;saddr=Via+Cervese+%4044.148540,+12.257020&amp;daddr=44.23327,12.360306&amp;mra=mi&amp;mrsp=1,0&amp;sz=13&amp;sll=44.222568,12.353611&amp;sspn=0.058065,0.191574&amp;ie=UTF8&amp;ll=44.188359,12.299538&amp;spn=0.058099,0.191574&amp;z=13">è una strada tutta dritta lunga 12,9 km</a>) non c'è nessuno. Soprattutto quando è tardi, pensiamo nell'unica notte in cui tutto accade un'ora più tardi. (Maledetta ora solare/legale!)

Sono i 148€ che mi bruciano? Un po', ma l'aspetto economico non è rilevante.
Sono i 10 punti della patente? Sì. Perché se capita un'altra volta posso dire ciao ciao alla macchina, finché non avrò ridato gli esami.

La condizione in cui sono ora è abbastanza scocciante, perché esistono delle strade, come quella citata sopra, che per lunghi tratti hanno il limite di 50 km/h ed è difficile rispettare i limiti con la strada vuota. Perciò d'ora in avanti basterebbe che andassi non so, ai 61 km/h <em>et voilà</em>, <em>au revoir </em>patente!

Potrei anche pensare di fare uno di quei corsi di scuola guida che ti permettono di recuperare 6 punti, però di svenarmi ulteriormente non ho tantissima voglia, anche se così andrei a 16 e potrei essere un po' più riparato.

Ok, a parte queste considerazioni pratiche qua sopra esposte, che sinceramente dopo averle rilette mettono il luce la natura degli italiani, sempre pronti a fregare il sistema, è necessaria una considerazione più sul piano astratto. Non ho giustificazioni per spingere sull'acceleratore troppo, però c'è anche da dire che a volte i limiti di velocità sono un po' esagerati. Non bisogna tuttavia dimenticare che se ci sono c'è un motivo, e il fatto di non aver ancora avuto nessun incidente (e speriamo che rimanga così per un bel po') non me l'ha fatto sperimentare sulla mia pelle. Questa multa, così, ha avuto in me una ripercussione più psicologica, oltre al pericolo di ritiro della patente. D'ora in poi cercherò di andare un po' più pianino.

Che sia una delle solite promesse vuote? Mah. Però ora mi sento di dire di aver imparato la lezione.
