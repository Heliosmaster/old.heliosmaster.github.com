---
layout: post
title: La sfiga ci sente benissimo
wordpress_id: 429
wordpress_url: http://blog.andvari.it/?p=429
tags: italiano
date: 2008-05-15 18:52:08.000000000 +02:00
---
Sono sicuro che la sfiga abbia piazzato delle microspie da qualche parte: mi sente, mi sente dannatamente bene.

Ieri avevo ipotizzato il fatto che oggi sarei potuto stare a casa anziché fare la verifica di matematica per non peggiorare ulteriormente la media, e al prof avrei detto "non ho dormito la notte prima".

La sfiga deve essere buona d'orecchi, perché non appena ho detto questo, se l'è subito annotato.

Ieri sera decido di andare a scuola, sì, per coerenza, perché ho sempre stigmatizzato chi stava a casa per non essere interrogato, e mi sarei preso il mio voto. Stanotte mi sveglio all'una: fa caldo, ci sono le zanzare che mi danno fastidio. Riprendo sonno alle 4.

Risultato, sono andato a fare quella stramaledetta verifica e la scusa "non ho dormito" si è tramutata in verità.

E ben mi sta, perdio!
