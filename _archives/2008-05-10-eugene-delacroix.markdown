---
layout: post
title: Eugène Delacroix
wordpress_id: 416
wordpress_url: http://blog.andvari.it/?p=416
tags: italiano
date: 2008-05-10 09:34:22.000000000 +02:00
---
Ennesimo riassunto di arte:
<blockquote>Nato nel 1798, Delacroix studiò al Lycee Imperial di Parigi e dal 1815 fu allievo di Pierre Guérin, nello studio del quale conobbe Géricault. L'artista si stacco molto presto dalla poetica neoclassica e arrivò a essere il maggiore dei pittori rimantici francesi. Del romanticismo la sua arte incarna la malinconia, il desiderio di cambiamento, l'avversione per l'accademismo, il riferimento ai fatti della storia medioevale, piuttosto che quelli della storia antica, l'impetuosità creativa, l'esotismo. Suoi modelli furono Michelangelo, Tiziano e Rubens.

Il soggiorno in Marocco nel 1832 appagò il suo esotismo romantico, facendogli scoprire la luminosità dei cieli nordafricani e i colori accesi. Da pittore che faceva uso di colori terrosi e di pigmenti scuri per modellare le figure, lentamente, con pazienza e con l'osservazione personale dei fenomeno della luce e del colore, Delacroix divenne un pittore colorista. Nella pittura di Delacroix, tutte quelle linee di ricerca che apriranno l'impressionismo sono già presenti. L'artista di spense a Parigi nel 1863.

Il disegno di Delacroix è immediato, nervoso e fortemente espressivo, sia negli schizzi sia nei bozzetti; il disegno è essenziale, la matita ora tenuta leggera, ora premuta contro il foglio, crea forti contrasti chiaroscurali. Il tratteggio obliquo o curvilineo stabilisce i mezzi toni. Nel dipinto "La barca di Dante" l'artista mostra i germi della sua ricerca coloristica, non facendo uso di colori ottenuti dalla fusione di altri, né impiegandoli carichi di riflessi di luce, ma ha posto l'uno di fianco all'altro i colori primari e tocchi di bianco. L'unico colore, pertanto, è stato diviso nei suoi componenti puri. Questa esperienza fu molto importante per gli impressionisti e i successivi postimpressionisti.

L'opera forse più celebre dell'artista è "La libertà che guida il popolo", del 1830, nel quale i riferimenti a "La zattera della medusa" dell'amico Géricault sono evidenti: alla perfezione anatomica dei personaggi sulla zattera, si è sostituita la massa indistinta del popolo, senza connotazioni fisionomiche particolari. Delacroix ha unito le varie classi sociali nella lotta comune. Il personaggio principale di questo dipinto, la Libertà, è forse ripresa dalla "Venere di Milo", scoperta pochi anni prima.

Anche nel dipinto "San Michele che vince il demonio" è evidente il concetto per il quale ogni colore contiene i tre colori primari: blu, rosso e giallo. La verità del colore si trova solo in piena luce, per questo è evidente come egli tendesse a ricreare nel chiuso delle mura di una chiesa proprio queli colori che il sole provoca all'arto. Il massimo della luminosità è raggiunto da Delacroix con l'opposizione dei complementari rosso e verdce, colori che determinano la struttura cromatica dell'intero dipinto.</blockquote>
