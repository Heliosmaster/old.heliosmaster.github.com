---
layout: post
title: Strizzacervelli knows it better
wordpress_id: 356
wordpress_url: http://blog.andvari.it/?p=356
tags: italiano
date: 2007-05-23 18:47:51.000000000 +02:00
---
Ho verificato che gli psicologi sanno il fatto loro. Benché non sia andato da uno psicologo "vero" (per capirci: il lettino nello studio e lui che si mette di fianco con un bloc-notes e tu cominci a raccontargli tutto), ho potuto verificare nel mio piccolo la veridicità di questa affermazione. E mi ha lasciato un po' perplesso, alla <em>1984.</em>

Ebbene, oggi sono andato al colloquio con lo psicologo per l'orientamento; questa seduta individuale era la parte terminale di un progetto che mi aveva assorbito un paio di ore di un pomeriggio di una ventina di giorni fa, passato a fare dei test che mi sembravano un po' strani e che sicuramente non avrei mai pensato che potessero dare risultati così...beh vedrete come.

Premetto subito che lo suddetto strizzacervelli non mi abbia detto niente di nuovo, sia per quanto riguarda il mio futuro post-diploma (meglio non pensarci ancora :P ) sia per quanto concerne la mia personalità, sebbene quest'ultimo non fosse tra i fini dell'esperienza. Sono stato colto preparato da questo progetto perché è da un po' di tempo che ho cominciato a pensare al mio futuro, a come voglio che sia, e come soprattutto voglio che <strong>non</strong> sia. Beh, meglio mettere le mani avanti anche se manca più di un annetto.

In soldoni, il punteggio relativo alle professioni "investigative" (non aspettatevi un novello Sherlock Holmes, si chiamano così le professioni scientifiche nelle quali si debba comunque arrivare alla soluzione di qualcosa, a raggiungere un risultato partendo da alcune premesse) quasi 3 volte maggiore del secondo risultato, ovvero "intraprendente" (le professioni che mi possono garantire una buona rendita economica).

Infatti come prima scelta del lavoro che mi piacerebbe fare una volta terminata l'università ho messo "ricercatore scientifico" perché è un'attività che mi ha sempre affascinato, ma non siamo qui per discutere di questo. Come seconda scelta avevo messo "giornalista", perché mi piace scrivere, e questo blog ne è un esempio, e addirittura ho parlato della mia attività, più o meno regolare, di blogger, per l'appunto.

Sono due professioni molto diverse fra di loro, ma sotto un certo punto di vista conciliabili, in quanto ad alti livelli accademici si scrive e si pubblica su delle riviste specializzate, <strong>molto </strong>specializzate, e quindi potrei riuscire a fare l'uno e l'altro; altrimenti, la mia scelta è ovviamente la prima.

Ma la cosa che mi ha stupito di più non è stato il suo consiglio di seguire un corso di laurea presso la facoltà di scienze matematiche fisiche e naturali, bensì la chiacchierata inerente al mio profilo psicologico, che non pensavo mai potesse essere così accurata.

E così gli ho parlato anche di qualche problema che ho avuto e che sto lentamente superando con il tempo e i suoi consigli sono stati preziosi benché, come ho già scritto poc'anzi, non mi abbia detto qualcosa che realmente già non sapessi, ma tutto sommato è stato bello avere delle conferme.

Il futuro? vedremo vedremo...

<em>(PS Storia ho preso 8, evviva la France!)</em>
