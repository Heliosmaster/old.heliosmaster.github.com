---
layout: post
title: Se il mondo potesse votare
wordpress_id: 1221
wordpress_url: http://blog.andvari.it/?p=1221
tags: italiano
date: 2008-10-21 10:42:54.000000000 +02:00
---
Ultimamente c'è un aspetto della politica che mi ha appassionato; no, non sto parlando della politica italiana, anche perché, diciamocelo, in Italia non c'è politica. Non c'è democrazia. Non c'è una cippa di niente.

Posso anche ammettere tutti quei discorsi tipo "nei paesi dove non c'è democrazia la situazione è ben diversa" con riferimenti a stati del secondo e terzo mondo (Birmania?) (o forse anche quarto). Sta di fatto che in Italia le cose funzionano in un certo modo (avete avuto il prosciutto / salame / bresaola /$qualsiasi_alimento_non_trasparente davanti agli occhi e non sapete di cosa sto parlando? Fatevi un giro da <a href="http://blog.tooby.name">Tooby</a>, che qualcosa di giusto scrive.

Vabbé, tornando in argomento, dicevo appunto che ultimamente nelle pagine dei giornali cerco un determinato argomento. Le elezioni americane.

Ok, sarà un po' scontato, ma diciamo che ho cominciato a interessarmi al futuro del pianeta. Diciamoci la verità, quello che fanno gli USA è sostanzialmente quello che fa il mondo. È quasi come essere eletti "Presidente del Mondo" per quanto riguarda la politica estera. Chiunque contesti questa affermazione sa in cuor suo che ho ragione. (E anche questa volta chi ci rimette è la democrazia e l'uguaglianza fra tutti i popoli del mondo).

A proposito vorrei sparare un breve sondaggino: <a href="http://www.iftheworldcouldvote.com/">http://www.iftheworldcouldvote.com/</a> .

Parlando appunto di democrazia, supporto pienamente il candidato democratico, Barack Obama. Vabbé, forse non era il caso di dirlo. Tanto chiunque abbia un briciolo di sale in zucca spera nel più profondo del cuore che vinca Obama. Mica come John "Maverick" McCain, che mi ricorda tanto il classico stereotipo del veterano, un po' come quei reduci del 'Nam che, una volta tornati in patria, si comportano come se fossero stati ancora in guerra.

Non voglio togliere nulla al caro "amico" John, perché immagino quanto la guerra possa essere devastante (come lo è sicuramente essere catturato) ma, diciamocelo, è una ciofeca come presidente. Mi pare tanto la classica persona che va bene come vicino di casa, sta bene finché non rompe i maroni. E se dovesse essere eletto presidente, i maroni li romperebbe assai.

Ricordando come al posto di Bush avrebbe dovuto sedere il caro amico Al Gore, che tra l'altro aveva anche vinto, ma, chissà come, non è riuscito a governare. Ricordando che razza di vice-presidente ha scelto McCain. Una donna che non vorrei fosse eletta neanche nel condominio, per quanto mi sta sulle balle (e ho come la sensazione di non essere l'unico).
