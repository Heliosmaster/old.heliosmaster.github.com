---
layout: post
title: Latino al chiodo
wordpress_id: 637
wordpress_url: http://blog.andvari.it/?p=637
tags: italiano
date: 2007-05-14 18:26:31.000000000 +02:00
---
Finalmente spero di aver appeso il dizionario al chiodo, con oggi. Non ne potevo veramente più. Per quest'anno. :(
In questo periodo di tempo, mentre cercavo di escogitare un metodo per evitare di tradurre dal latino all'italiano mi è capitato spesso di pensare all'utilità di questa lingua morta, eppure ufficiale di un paese, non molto distante da qua.

Ebbene ho anche ripensato al discorso che ci ha fatto la prof qualche tempo fa, sull'importanza del latino e bla bla bla. Così ora dirò secondo me cosa è importante del latino, e cosa no.

Allora, <em>in primis</em> (il latineggiare qua mi sembra appropriato), il latino aiuta senza dubbio la mente. Ora che ho fatto 4 anni di questa materia così impopolare nella mia scuola posso dire di padroneggiare bene i casi propri di questa lingua, giacché se non sai la differenza fra un accusativo e un genitivo puoi anche metterti sulla poltrona e aspettare un brutto voto. Dunque questa padronanza dei casi può rivelarsi molto utile per lo studio di alcune lingue straniere, come il tedesco; ricordo infatti che l'ultimo anno dello studio dell'idioma teutonico sapevo la desinenza dell'accusativo e del dativo, ma non avevo assolutamente capito come applicarla. Se potessi tornare indietro riuscirei almeno a pronunciare qualche parola in modo decente.

Per il resto? Continuare a tradurre in 4 liceo come se fossi in prima (facendo versioni da prima, talvolta -____- ) non mi sembra molto utile.

Meglio la letteratura, molto meglio.
