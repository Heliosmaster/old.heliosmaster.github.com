---
layout: post
title: Disservizio
wordpress_id: 1793
wordpress_url: http://blog.andvari.it/?p=1793
tags: italiano
date: 2010-09-03 15:45:10.000000000 +02:00
---
Il caso ha voluto che avessi lo scritto di Modelli della fisica matematica il giorno dopo il mio rientro dalle vacanze estive.

Dato che il volo di ritorno era abbastanza tardi, una volta trovatomi a Bologna, ho preso il treno direttamente per Ferrara, con l'intenzione di sostenere l'esame il giorno dopo e di ritornare a casa.

Mentre per l'esame è filato tutto liscio, non si può dire allo stesso modo per il ritorno a casa.

Ci ho messo 3,5 ore. Tre ore e mezza. (Sono 100 km)

Il fatto è che tutti gli anni, periodicamente, chiudono per due-tre settimane la tratta Ferrara - Ravenna per "migliorare il servizio". E, visto che anche così succede spesso che i treni siano in ritardo (è capitato diverse volte di aspettare mezz'ora a Gaibanella), mi chiedo cosa accadrebbe se non lo facessero. (Si, sono ironico!)

Beh insomma, il fatto è che c'era un pullman sostitutivo; che ovviamente ci metteva molto più tempo. Il tragitto Ferrara - Ravenna, di norma percorso in 70 minuti, sarebbe durato due ore.

Ovviamente io non mi fermavo a Ravenna, ma dovevo prendere la coincidenza per Rimini (troppo facile, sennò!) e avevo 12 minuti sul tempo di arrivo.

Ricapitolando, preso il pullman alle 14:33, doveva arrivare alle 16:25 e il treno per Rimini era alle 16:37.

Lasciando stare il fatto che ci si è dovuti arrangiare con i bagagli (ma nei pullman non era l'autista a caricarli sopra / aprire i portelloni / scaricarli, o comunque aiutarti a prendere il bagaglio?), è stato davvero terribile.

La strada era tutta curve, in piena campagna, (usare la statale era troppo da <em>noob</em>, ma suppongo che perlomeno quelli che abbiano pianificato l'itinerario l'abbiano fatto con giudizio, anche se non ne sono troppo sicuro!) e l'autista è stato semplicemente un deficiente: arrivati alla volta di Alfonsine, lui ha dato uno sguardo che nessuno si fosse alzato e ha tirato dritto. Quando poi una ragazza è andata a dirgli "Ma non dovevi fermarti ad Alfonsine?" lui ha risposto incazzato "Se voi dormite non è colpa mia! Non si è alzato nessuno e io ho tirato dritto! Cosa ne so io dove vi dovete fermare!".

A parte il fatto che puoi essere più gentile, testa di rapanello, ma poi cos'è la storia che per fermarsi uno si deve alzare? Facendo le cose correttamente sarebbe proibito alzarsi in piedi quando il pullman è in movimento (tiè! e negli altri paesi è pure obbligatoria la cintura di sicurezza per tutti quanti), e, in secondo luogo, se c'è scritto che ferma ad Alfonsine...<strong>ferma ad Alfonsine</strong><em>. </em>Non mi sembrano parole difficili da capire.

Beh insomma, a parte questo scazzo, morale della favola, sono arrivato in stazione alle 16:37 e, nonostante la corsa, ho praticamente visto il treno per Rimini andare via (un minuto o due potevano aspettarli?.. no!) e quindi.. aspettare un'ora!

Questo post ha i toni un po' del bimbominkia, ma che per fare 70 km ci metta una volta e mezzo il tempo che impiego per andare da Salonicco a Roma.. beh, si spiega da sé.
