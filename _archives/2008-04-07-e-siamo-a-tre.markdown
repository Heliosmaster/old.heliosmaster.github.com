---
layout: post
title: E siamo a tre
wordpress_id: 362
wordpress_url: http://blog.andvari.it/?p=362
tags: italiano
date: 2008-04-07 22:10:35.000000000 +02:00
---
Ormai sono tre i dentini che hanno lasciato la mia boccuccia, per dirla in termini vezzeggiativi. So benissimo che di tutto questo non gliene frega niente a nessuno, a parte me che devo fare i conti con un po' di male, che però non è nemmeno eccessivo.

Sarà il clima pre-esami (che si fa sentire più di 2 mesi prima della data fatidica?!), sarà il clima pre-voto (non sono incerto su chi votare, incerto su chi vincerà forse, ma credo che non possa esserci una grande differenza), sarà che a furia di guardare BLEACH sto andando giù di testa (sono arrivato alla 135 puntata, più o meno, e fra una trentina sarò aggiornato), ma che pacco di periodo.

Tutto passerà: elezioni, BLEACH, esame (nell'ordine, se i primi due sono invertiti significa che sto davvero male! :lol: ), a metà luglio sarò sicuramente libero. Dannazione mancano solo tre mesi abbondanti.

Mica male.

Ho anche scoperto un po' della poesia di Joyce, e credo che la sua tecnica del monologo interiore possa un po' assomigliare a <a href="http://blog.andvari.it/2007/11/12/riflessioni-random/">questo post</a>, no? Sono così bravo a rispondermi da solo che non posso evitare un "ma che bravo Davide! le tue scoperte dell'acqua calda si susseguono giorno dopo giorno!". Sì lo so, mi faccio le domande, mi rispondo e mi prendo anche in giro. Servizio completo! mica pizza e fichi.

Scherzi a parte presto farò anche qualcosa simile al congestionatissimo monologo interiore della parte finale del libro, senza punteggiatura né niente. E, per rendere tutto più simile a come vedo l'opera di Joyce, dovrei mettere anche parole ambigue che possono stare in una frase e in quella successiva, così da spiazzare il lettore sulla costruzione mentale dei periodi.

<em>Ma che so' stronzo? Nah, non ho un cazzo da fare, come si suol dire.</em>
