---
layout: post
title: Studenti scontenti
wordpress_id: 117
wordpress_url: http://blog.andvari.it/2007/12/04/studenti-scontenti/
tags: italiano
date: 2007-12-04 19:45:47.000000000 +01:00
---
Come ho già <a href="http://blog.andvari.it/2007/11/23/chi-va-a-scuola-e-chi-no/">detto</a>, e ribadito, il problema è nella mentalità dello studente, ed è emerso quando qualcuno oggi in classe ha detto:
<blockquote>Io che penso sia giusto stare a casa quando non sono pronto piuttosto che prendere 4 ho tanta ragione quanta ne hai tu che pensi che si debba venire a scuola anche se non sei pronto!</blockquote>
Cosachecosachecosa? No non ci siamo. Non possiamo avere ragione entrambi, le due teorie si negano a vicenda. E penso di aver ragione io, perché tutto sommato<strong> si deve sempre andare a scuola</strong>, tranne quando si sta male (ovviamente), oppure (mi prendo questa libertà), quando a scuola non si fa nulla, tipo quei giorni di autogestione.

È dovere dello studente andare sempre, e comunque. Il problema è questo "non essere pronto" che si può ovviare con un'attenta gestione del proprio tempo.

Farò il mio esempio, premettendo che in media studio comunque molto meno dei miei compagni: l'unico modo che ho usato per non essere incastrato, è stato quello di essere interrogato abbastanza presto (quasi il prima possibile) in tutte le materie, a volte andando volontario, a volte forzatamente (per volere del professore, ovviamente). Risultato? Che per il primo giro sono a posto e sarò/sono interrogato nuovamente quando il giro è finito, pertanto due conclusioni si possono trarre:
<ol>
	<li>Sapendo in linea di massima quando finirà il giro e sapendo che io sono subito dopo, posso prepararmi senza troppi problemi in una materia</li>
	<li>Essendo andato a inizio anno, lentamente in quasi tutte le materie, si suppone che anche per il secondo giro le interrogazioni non si sovrappongano. Ma ci vuole comunque un po' di fortuna</li>
</ol>
Questo "metodo" ovviamente non include imprevisti, che possono sempre capitare, e compiti in classe, che toccano in ogni caso. E posso dire che in questo modo riesco a preparare la materia che mi serve volta per volta, senza rimanere troppo indietro con le altre.

Mi sento abbastanza soddisfatto per ora, e non mi è capitato di avere più materie in cui ero "a rischio" o perlomeno dopo le prime volte quando nessuno aveva un voto, e quindi le probabilità erano circa del 4%, non è più capitato, facendomi fare sonni "tranquilli".

Varrà la pena di aver scritto tutto questo? Chissà.
