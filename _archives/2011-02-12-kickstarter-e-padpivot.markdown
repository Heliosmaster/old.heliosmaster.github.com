---
layout: post
title: Kickstarter e PadPivot
wordpress_id: 1904
wordpress_url: http://blog.andvari.it/?p=1904
tags: italiano
date: 2011-02-12 13:21:47.000000000 +01:00
---
Kickstarter è un gran bel progetto.

Credevo di averne  già parlato, ma, dopo aver guardato un po' in giro sul blog, non ne trovo traccia. Chissà!

Comunque, Kickstarter è una piattaforma di raccolta fondi che si articola su poche impostazioni:
<ol>
	<li>Quantità di denaro desiderata e data di fine raccolta</li>
	<li>Soglie e ricompense</li>
</ol>
Per il punto 1 niente di strano, visto che stiamo parlando di raccolta fondi, ma è nel punto 2 (e nelle modalità di come si articola il tutto), che trova il suo punto vincente.

Tramite le soglie e ricompense, infatti, si ottiene molto spesso il prodotto che stiamo finanziando. Spesso, tramite questa modalità, ad un prezzo inferiore di quando poi sarà destinato al mercato, e altrettanto spesso, per importi più consistenti, si ottengono vari pacchetti ed edizioni limitate.

Ma faccio un esempio, parlando del mio primo acquisto/finanziamento tramite questa piattaforma: <a href="https://www.kickstarter.com/projects/jay-design/padpivot-lap-and-desk-stand-for-your-ipadtablet-or/">PadPivot</a>

Il fatto che ogni progetto venga descritto tramite un video è secondo me un'ottima cosa. In qualche minuto capisci subito di cosa si tratta e capita spesso che si rimanga incantati dal prodotto in questione.

Andando sul pratico, le ricompense da loro impostate sono state:
<ul>
	<li>5-24 $ : Nessuna ricompensa se non il piacere di aver donato (questo è dovuto al fatto che altrimenti ci rimettono)</li>
	<li>25-34 $ : Il prodotto vero e proprio</li>
	<li>35-69 $ :  Il precedente ma in edizione limitata "Kickstarter"</li>
	<li>70-124 $ : Il doppio del precedente</li>
	<li>124 - 249 $ : Il precedente con in aggiunta il libro del <em>making of</em></li>
	<li>250+ $ : Il precedente più 2 PadPivot firmati e 2 da regalare, più dolcetti :P</li>
</ul>
Ovviamente ho visto questa piattaforma per la prima volta tramite Craig Mod. Sarà che sono un po' fissato, ma sul suo sito ha fatto u<a href="http://craigmod.com/journal/kickstartup/">n ottimo articolo</a> e un'egregia analisi del rapporto costo - ricompensa. Quell'articolo merita un'occhiata, garantisco.

Comunque, ritornando a parlare del sistema Kickstarter, ritengo davvero sia un'ottima cosa.

Perché può anche succedere che un progetto non riscuota così tanto successo come i precedenti (PadPivot e quello di CMod) e che non raggiunga la soglia impostata. E che succede allora? E quelli che hanno già donato?

Niente paura, perché neanche un centesimo gli è stato addebitato. Infatti, la cosa geniale è che le carte di credito vengono usate solamente alla scadenza impostata. La soglia è raggiunta? Ok, altrimenti amici come prima e non se ne fa niente.

E così l'utente finale può arrivare a finanziare direttamente il making del progetto. Saltando molti passi della distribuzione, ed eliminando il rischio iniziale del "e se il mio prodotto non riscuote successo?".

Insomma, vincono un po' tutti. (E anche Kickstarter che si prende una fetta dei proventi :P )
