---
layout: post
title: Se un giorno d'estate un sedentario
wordpress_id: 1168
wordpress_url: http://blog.andvari.it/?p=1168
tags: italiano
date: 2008-09-17 13:35:07.000000000 +02:00
---
Una delle duemila pulsioni che definirei "<em>i dolori del giovane Helios</em>" (tanto per sfociare subito nella letteratura) è la voglia di scrivere.

Sono uno scrittore mediocre, come ho già dato prova, e come continuamente dimostro su codesto blog, ma ho la testa piena di idee, che puntualmente non riesco ad esprimere come vorrei. Questo rappresenta un po' la mia presonalità, soprattutto per il fatto che io inizio un sacco di cose "partendo in quarta" ma puntualmente, dopo poco tempo, mi stufo e cambio. Suppongo che questo si possa definire il tipico atteggiamento di un bambino alle prese con giocattoli nuovi, perpetrato anche nell'età adulta.

Forse.

La cosa particolare è che ho avuto duemila idee per racconti brevi, romanzi, e altre sciocchezze, mentre l'unico straccio di cosa che abbia mai portato a termine (se si possa definire un racconto terminato quando il finale genera ambiguità) è <strong>"<a href="http://docs.google.com/Doc?id=ah8p5ggb8qdn_157d9gpghgs">Red as blood</a></strong>" (precedentemente conosciuto come <a href="http://blog.andvari.it/2007/11/28/iowa/">Iowa</a>, che avevo pubblicato sul blog nella fase iniziale, ma che è stato da me completamente rivisto e corretto in seguito all'inclusione nel libro che ho fatto pubblicare per il compleanno di L.), un po' poco per potere definire la scrittura come un hobby.

Però mi piace pensare di poter essere in grado di buttare giù qualcosa di interessante, anche se non cosa possa essere interessante. Questo discorso è abbastanza affine alle periodiche domande che mi faccio sull'utilità di questo blog, su ciò che dovrei scrivervi (qualcosa per me, qualcosa per i lettori, entrambe le opzioni, nessuna delle due) e questi dubbi credo siano sorti a causa della mia assidua frequentazione della rete.

Penso siano doverose alcune spiegazioni: seguo, con Akregator (l'aggregatore RSS per KDE) un sacco di blog, stripblog (no non c'entrano niente gli spogliarelli, parlo di fumetti, tipo <a href="http://www.shockdom.com/eriadan">Eriadan</a> e <a href="http://abstrusegoose.com/">Abstruse Goose</a>), blog tecnici (cioè blog in cui si parla prettamente di novità <em>tennologiche, </em>tipo <a href="http://pollycoke.net">PollyCoke</a>) e last, and least, alcuni <em>photostream</em> di Flickr (quello di <a href="http://www.flickr.com/photos/scintillediluce">*Elle*</a> ad esempio) e quindi ogni giorno, non appena accendo il pc, vengo letteralmente sommerso dagli aggiornamenti. Sia per questo motivo, ma che per la natura stessa di internet, che porta ad una mole di informazioni e non abbastanza tempo per guardarle tutte, mi sono accorto di operare inconsciamente una selezione dei contenuti.

E così, in base alla selezione che opero, che non saprei definire in quanto avviene automaticamente nella mia testa, mi sono fatto un'idea di ciò che dovrei scrivere, perché anche i miei lettori (non li conto, come invece hanno fatto alcuni miei illustri e inarrivabili predecessori) non scartino i miei post operando una specie di selezione come la mia (ecco, lo sento, sto perdendo l'ispirazione e il mio periodare si fa confuso e incerto).

Conclusione? Che non so cosa fare. Che forse appaio più che essere, perlomeno in ciò che scrivo.

Cercasi costanza, astenersi perditempo (ma quello era già scontato).
