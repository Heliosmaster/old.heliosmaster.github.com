---
layout: post
title: Giornate in cui la sfiga ti sta dietro
wordpress_id: 1810
wordpress_url: http://blog.andvari.it/?p=1810
tags: italiano
date: 2010-09-30 22:57:24.000000000 +02:00
---
Ieri è stata una giornata proverbiale per la sfiga:
<ul>
	<li>Pessima nottata. Incubi e verso le 5.45 le barche che rientravano nel porto (mai sentite in 21 anni) mi hanno dato un po' fastidio con il motore che era così basso e rimbombava (non abito poi così vicino al porto.. strano!)</li>
	<li>Subito dopo essermi alzato, vado di sotto e accendo il pc. O meglio, <strong>provo</strong> ad accenderlo. Non parte, niente di niente. Anche il giorno prima aveva avuto questo problema, dopo aver aperto il cd-tray era partito. Invece, questa volta, kaputt. Non riesco neanche a capire che abbia, perché non appena spingo il pulsante di alimentazione la ventola parte come se il computer si accendesse, ma no si vede niente. Unica nota positiva, riesco a smontare l'hard disk e a metterlo da parte, prima o poi (spero entro breve) recupererò le poche cose che ci sono dentro che mi interessano.</li>
	<li>Giornata pessima dal punto di vista della salute: non so se sia allergia o altro, ma ieri sono stato particolarmente male: prurito al naso e raffreddore e pure gli occhi si irritano e prudono tantissimo. Quindi sono stato un po' uno straccio, come se avessi preso antistaminici: in coma.</li>
	<li>Ieri è arrivato anche il computer nuovo per il mio genitore, che tuttavia uso io causa rottura (improvvisa) del mio portatile. Insomma passo il giorno a sistemare il computer perché bisogna prepararlo per l'uso (antivirus e togliere tutte quelle schifezze che ci sono dentro, ottimizzarlo ecceterea), e quindi non riesco a studiare come vorrei.</li>
	<li>Vado di sopra, finalmente riesco a studiare un pochettino (studiare sull'iPad è molto comodo e figo, <em>by the way</em>) e, quando è ora di tornare di sotto per prepararmi per andare a casa di <a href="http://www.rubboli.it">dn2k</a>, per il settimanale appuntamento con StarCraft II con tanti altri amici (via internet, loro), mi accorgo che ho lasciato le chiavi, per l'appunto di sotto. Così anche mia mamma, per una incredibile coincidenza. E ovviamente, mio babbo, non c'è. E così, in ciabatte e bicicletta vado in giro a cercarlo perché ho una certa fretta. E, <strong>ovviamente, </strong>non lo trovo. Mettendomi il cuore in pace, mi metto a leggere un po' de "L'imperatore-Dio di Dune".</li>
	<li>Arrivo a casa di dn2k, dopo aver cenato con un'ottima pizza del Green Park (faccio pubblicità, si, mi piace molto la pizza lì!) accendo il suo fisso (perché io di solito gioco con il suo fisso, dato che il mio portatile non riesce a sopportare più di poche decine di unità nello schermo -_-')  e.. non parte neanche questo. In pratica l'hard disk si è bruciato. Fantastico!</li>
	<li>Intanto che provavamo a risolvere il problema ho acceso la Wii provando a giocare a Guitar Hero III. Però, non so quale problema ci fosse (probabilmente la TV strafigosa che però cacha le immagini?), ma era tutto in ritardo di una frazione di secondo. E quindi il gioco era ingiocabile :(</li>
</ul>
Abbiamo dovuto reinstallare Windows in un altro hard disk trovato per caso in casa sua (e incredibilmente vuoto) e così abbiamo iniziato a giocare dopo mezzanotte. E abbiamo perso e basta. Anche se, a dir la verità, questo non è colpa della sfiga. È essere scarsi, il problema :P

Però giuro che mentre tornavo a casa ero tentato di tastarmi, perché dopo una giornata così schifosa,  rischiavo tanto. Anche a casa di dn2k cercavo di tenermi abbastanza lontano da tutte le apparecchiature che potessero rompersi.

Murphy, lo so che trai giovamento dalla mia compagnia, ma non c'è bisogno di essere così affettuoso!
