---
layout: post
title: Epson Stylus Photo R300 e le cartucce ignoranti
wordpress_id: 630
wordpress_url: http://blog.andvari.it/?p=630
tags: italiano
date: 2008-06-25 13:56:25.000000000 +02:00
---
È ufficiale che le cartucce della EPSON Stylus Photo R300 siano completamente ignoranti. Ma di una ignoranzache rasenta quasi i limite del possibile.4

Ricostruiamo la vicenda, con qualche premessa:
<ul>
	<li>La stampante ha 6 cartucce (nero, magenta, magenta chiaro, ciano, ciano chiaro, giallo)</li>
	<li>Ogni cartuccia originale EPSON costa circa 13 €, e, se la matematica non è un'opinione (lo è), ricaricare tutte le cartucce costa parecchio.</li>
	<li>Le varie cartucce tengono poco inchiostro, in linea di massima</li>
</ul>
Ora da queste premesse appare scontato che uno non usi cartucce EPSON originali, ma di quelle compatibili. Se volevo spendere un sacco di soldi prendevo una stampante laser, cribbio. Comunque, fatto sta che per un sacco di tempo la stampante mi segnalava come il livello di tutti i colori fosse molto molto molto basso, io però ho semplicemente ignorato tale avvertimento, cambiando la cartuccia del nero solo quando vedevo che i fogli non venivano più stampati bene, impostando la stampa in scala di grigi così per fare il nero non vengono mischiati i vari colori. (Con la stampante a casa stampo prevalentemente fogli nero su bianco)

Tutto ciò fino ad una settimana fa, quando, visto che dovevo stampare delle cose con il rosso, ho cambiato la cartuccia magenta, pensando che non facesse l'ignorante. E qui sbagliavo!

Non appena ho cambiato il magenta, ha cominciato a dirmi "cambiare le seguenti cartucce, inchiostro finito" ed elencava tutte le cartucce esclusi il nero e il magenta, per l'appunto. E si rifiutava di andare avanti a meno che non facessi quello che voleva lei. Così di punto in bianco ha deciso che le cartucce non andavano più bene.

E già le palle giravano

Vado in una cartolibreria qua a Cervia per prendere un raccoglitore per l'esame e noto che ha le cartucce compatibili con la mia stampante. Costano 3 € (1/4 di quelle originali) e così compro quelle che mi servono spendendo 12 € e tornando a casa con qualche dubbio che le cartucce siano buone, però l'importante è far capire alla stampante di aver qualcosa, che tanto si stamperà solo in bianco e nero.

Cambio tutte le cartucce che mi segnalava la stampante e tutto va normale. Stampo in bianco e nero ed è ok. Ieri sera stampo una pagina a colori ed è ok anche quella. Stamattina accendo la stampante per stampare un'altra pagina in bianco e nero, ma trovo una bella sorpresa:

"Cambiare la cartuccia di magenta chiaro: inchiostro finito"

CHE? La cartuccia è piena, l'ho cambiata ieri. E se anche non l'avessi cambiata ieri lo sento che è piena. E sicuramente l'inchiostro non si è seccato. si sente il "blob" "blob" (tanto per capirci). Quando una stampante è ignorante, non c'è niente da fare.In ogni caso stamattina ho sostituito quella cartuccia e sono andato in cartolibreria a vedere se può far qualcosa per farmela cambiare. Si vedrà.

La tentazione di tirare tutto per terra è stata grande. Molto grande. Ma prima o poi mi toccherà, e lo farò con immenso piacere.
