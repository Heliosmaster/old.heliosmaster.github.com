---
layout: post
title: ! 'Ping.fm : i social network a portata di mano'
wordpress_id: 669
wordpress_url: http://blog.andvari.it/?p=669
tags: italiano
date: 2008-07-17 12:49:05.000000000 +02:00
---
Ok, siamo nell'epoca di Twitter, di Plurk, di tutti quei cosi che soddisfano la nostra <a href="http://blog.andvari.it/2007/08/05/twitter-ficcanasaggine-compulsiva-cero-ci-sono-dentro-fino-al-collo/">ficcanasaggine compulsiva</a>. Ok, ormai siamo sommersi dalla voglia di sapere cosa fa l'altro, o di comunicare con il <em>microblogging</em>.

È una cosa particolare perché quando si parte poi non si smette più e di questa cosa non c'è una ragione precisa: compulsione, pardon, <a href="http://www.demauroparavia.it/23669">coazione</a> (vedi significato 3). Più leggo tale termine e più mi convinco della sua adeguatezza.

Senza indugiare oltre, ché non è scopo di questo post criticare tale comportamento (già fatto, inutilmente, e comunque ci sono dentro anche io :P ) parlerò di Ping.fm un servizio <strong>davvero</strong> fondamentale per chi è ormai un <em>microbloggingomane</em>.

Questo esclusivo servizio (è ancora in beta e mi risulta che sia difficile entrare a farne parte, se non con un invito) permette di aggiornare tutti i social network con un solo pulsante. Nel mio caso si tratta di un bot di chat: io scrivo a questo contatto gtalk come se scrivessi ad un amico e automaticamente lui pubblica quello che ho scritto su:
<ul>
	<li>Facebook</li>
	<li>FriendFeed</li>
	<li>Identi.ca</li>
	<li>Jaiku</li>
	<li>Linkedin</li>
	<li>Myspace</li>
	<li>Plurk</li>
	<li>Twitter</li>
	<li>Wordpress.com</li>
</ul>
Ma solo perché non ho account negli altri servizi compatibili :P

In ogni caso è veramente comodo per chi vuole essere veramente alla moda e <em>supergiòvane. </em>Chi è interessato faccia un fischio che ho un betacode che dovrebbe essere ancora valido.
