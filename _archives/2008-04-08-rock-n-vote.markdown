---
layout: post
title: Rock n Vote!
wordpress_id: 363
wordpress_url: http://blog.andvari.it/?p=363
tags: italiano
date: 2008-04-08 11:01:26.000000000 +02:00
---
Domenica, giusto per la cronaca, sono andato alla manifestiazione "Rock n Vote" (<a href="http://i251.photobucket.com/albums/gg308/starpiso89/flyer_fronte2.jpg">qui</a> la locandina), organizzata dai giovani del PD, fra i quali vi è anche Piso, un mio vecchio e carissimo amico. Casualmente (che poi tanto casualmente non è visto che sono stato io la causa di questo) anche un paio di miei amici e compagni di classe erano presenti perché partecipavano al torneo di calcetto.

In linea di massima è stata una festa piacevole e il tempo fortunatamente è stato buono: quando sono andato io, verso le 17.15, il sole appena spuntato da dei meravigliosi stratocumuli scaldava a sufficienza l'aria, peccato per un po' di brezza freschina che mi ha fatto prendere un po' un colpetto, ma pazienza.

C'erano anche (anche forse non è la parola più giusta, visto che il "rock" del titolo della manifestazione non è messo poi così a caso, anche se non combaciava col genere) dei gruppi musicali <em>live, </em>perlopiù <em>ska.</em> Che poi un gruppo si sia definito <em>lazy-ska-core</em> e il fatto che ignori assolutamente il significato di questo genere non mi ha certo fatto piacere il genere. Volete mettere con un po' di power metal? <img src="http://www.thelair.it/forum/style_emoticons/thelair/metal.gif" alt="" /> (ma quanto sono avanti con questa faccina :lol: )

E la piadina con la salsiccia, o come si dice qua da noi <em>pijda cun la zunzezza</em> (la prima parola si pronuncia "pìda", il resto è comesiscrive), era buona ma ha fatto su e giù nel mio esofago per diverse ore.

(Ah, per l'onor di cronaca i miei amici sono arrivati al 4° posto, per un arbitro che non ne aveva un'idea e gli altri che menavano come dei fabbri, e non me ne voglia la categoria, che saluto e che stimo per aver nei secoli dei secoli forgiato le powerissime spade-scudi-armature amen.)

<em>Pollice recto :wink:
</em>
