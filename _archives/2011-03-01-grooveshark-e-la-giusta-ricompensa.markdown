---
layout: post
title: Grooveshark e la giusta ricompensa
wordpress_id: 1916
wordpress_url: http://blog.andvari.it/?p=1916
tags: italiano
date: 2011-03-01 23:15:51.000000000 +01:00
---
È un po' di tempo ormai che uso Grooveshark.

Mi permette di ascoltare la musica che voglio, in maniera legale.

Ok che queste cose si possono anche fare su youtube (anche se della legalità non sono per niente convinto, a meno che non scatti il meccanismo di riconoscimento del sito, che però a mio avviso non funziona perfettamente, dato che ci sono un sacco di video, ma proprio tanti, la cui colonna sonora è una canzone di cui dubito l'autore o l'etichetta abbia autorizzato YouTube), però io ho un'esperienza più che positiva per un altro, semplice motivo.

Io ascolto musica classica, mi piace. Ma sono ignorante, conosco ben pochi pezzi e autori.

Allora non faccio altro che aprire grooveshark e sintonizzarmi sulla radio "Classica" e vengono scelti per me pezzi molto famosi e piacevoli. Quando trovo qualcosa che mi piace tanto me lo segno aggiungendolo alla "mia musica", e così piano piano sto facendo una cernita dei brani migliori.

Un grande, grandissimo vantaggio rispetto a YouTube è nella qualità del suono. Molto spesso quando si vuole ascoltare una canzone da quel sito si finisce per dover cercare parecchio, per via dei live, o delle registrazioni disturbate, eccetera. Non mi è mai capitato di ascoltare la musica allo stesso livello di un cd-rom, o qualcosa di simile (la cosa che gli assomiglia di più è mettere 480p, ma non c'è in tutti i video, sopratutto in quelli più vecchi).

Invece qua io non riesco a sentire la differenza di un mp3 acquistato o procurato in altro modo.

E sono proprio contento. E non mi capita molto spesso, in questo modo.

Beh ecco, io sto cominciando a pensare che forse si meritano che io faccia la <em>subscription<strong>. </strong></em>Son 6 euro al mese per avere il servizio Grooveshark plus.

Premetto che non me ne faccio praticamente nulla di tale servizio, e lo userei più che altro come <em>good karma</em> (oltre che la sincronizzazione con Last.fm, ma è proprio perché sono un maniaco delle statistiche, niente di più, niente di meno).

E la domanda è, perché sono ancora indeciso, se si tratta di spicci? (50 euro all'anno che possono venire buttati in un'infinita, anche due, di modi diversi)

Perché presuppone il fatto che uno abbia le idee chiare su un tema che io ritengo di estrema attualità su internet: perché pagare quando si può ottenere qualcosa gratis?
Il discorso è semplice, e me lo fece qualche anno fa mio padre, quando io sedicenne gli presentai questa domanda: perché se nessuno dovesse pagare, l'economia non girerebbe e tutto collasserebbe. C'è sempre qualcuno che paga, in qualche modo. O sono le pubblicità, o sono donazioni, o chissà cos'altro.

E a mio avviso, che sia sempre la pubblicità a pagare non è un granché. In particolar modo per un sito come grooveshark, io non riesco a capire come uno potrebbe realmente pagare dei soldi per averci la pubblicità sopra. Posso capire su YouTube, dal momento che mentre uno aspetta che si carichi un video, la pubblicità che parte è praticamente vista il 100% delle volte (e non è skippabile), ma per un sito di musica? Uno non deve vedere niente, uno ascolta... metti me, ad esempio: io carico la radio e lascio il sito aperto in una scheda del browser, possono passare mille pubblicità che non stanno avendo il minimo effetto, ma danno soldi "aggratis" ai gestori del sito.

Ecco, io ritengo che sia più giusto che tutti si mettessero una mano sulla coscienza e decidessero di contribuire alle cose che migliorano il mondo. Tipo Wikipedia, ad esempio. Io non ho mai donato neanche un centesimo alla foundation, ho sempre e solo pagato il <em>chapter </em><strong> </strong>italiano, ma mi sento perfettamente in pace con me stesso perché anche io ho contribuito (con più di 25000 <em>edit</em>, a dir le cose per bene). A grooveshark non so in che modo potrei contribuire, se non caricando la musica che ho nell'hard disk, ma sono praticamente sicuro che quel che ci deve essere c'è già.

(A dir la verità mi viene in mente che potrei caricare i Mar, che essendo semisconosciuti non ci saranno già.. ma è un altro discorso).

C'è però anche l'altra faccia della medaglia. Non so bene da cosa dipenda, però c'è una parte di me che storce un po' il naso all'idea di pagare per qualcosa che posso avere anche gratis. Deve essere qualcosa di noi italiani, o forse dell'uomo in generale.

Ma il fatto è che son comunque combattuto.

Però io credo che quelli di grooveshark si meritino successo, o perlomeno si meritino i miei 72 dollari annuali.
