---
layout: post
title: Treni indiani
wordpress_id: 972
wordpress_url: http://blog.andvari.it/?p=972
tags: italiano
date: 2008-08-26 09:43:40.000000000 +02:00
---
Stanotte, fra i vari sogni (tra cui annoveriamo una new entry, la L. piccola, già con dei bei dread grossi, che cantava e sembrava tanto la bambina della Bauli) ci sono stati anche treni indiani. O perlomeno così mi parevano.

Ero in una stazione, cioè più che una stazione stavo attraversando i binari in un posto contiguo alla stazione, dato che ce n'erano 4 affiancati, raggruppati a 2 a 2. Dopo aver attraversato i primi due, con sulle spalle uno zaino pesantissimo e in mano dei fogli, mi giro verso una persona che sta attraversando i binari nel verso opposto al mio e noto essere di una carnagione tipica della penisola indiana. Gli chiedo qual'è il treno che sta partendo, ovvero se era il mio, mentre lui mi risponde che arriva a Roma ma non a Napoli.

Ok, non è il mio.

Subito dopo viene annunciato il mio treno sul binario tre. Ma sono io sul binario 3! Mi volto verso la direzione in cui dovrebbe arrivare la locomotrice e noto che sta sopraggiungendo con una velocità notevole. Mi sforzo quanto riesco ma faccio fatica a muovermi, allora mollo lo zaino e mi tuffo sul 4 binario poco prima che il treno mi travolga, ma contemporaneamente anche sul binario 4 sta partendo un treno e anche questo mi sta per schiacciare e così con un colpo di reni faccio un altro salto dalla parte opposta ai 3 binari che ho appena passato e riesco a scamparla.

Che culo.
