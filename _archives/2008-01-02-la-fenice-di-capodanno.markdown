---
layout: post
title: La fenice di capodanno
wordpress_id: 160
wordpress_url: http://blog.andvari.it/2008/01/02/la-fenice-di-capodanno/
tags: italiano
date: 2008-01-02 12:37:07.000000000 +01:00
---
Beh, dopo il post acido di ieri, è d'obbligo rassicurare i lettori che mi sono ripreso da cotanta misantropia. Sarà stato l'atmosfera di primo giorno dell'anno a rendermi così. Non indago oltre, è meglio.

Comunque come ogni anno, la gente fa dei buoni propositi (sì quelli che ho definito <em>stronzate</em>, riferendomi unicamente ai miei), e quello che ho osservato è che questo strano giorno è vista come una rinascita.

Ora, non ho fatto calcoli, però mi pare che le probabilità di un post intitolato "un nuovo inizio" o qualcosa del genere siano decisamente maggiori in questo giorno dell'anno. Questo credo sia comprensibile, e da imputare allo schema mentale di "anno" che abbiamo in testa (no non so facendo alcun riferimento a Kant). Me ne sono accorto direttamente in prima persona, pensando all'esame di stato. Il 31 non ci pensavo, e non so perché. Ma istintivamente la prima cosa che mi è saltata in mente appena approdato in questo <em>ciccioso</em> 2008 (ciccioso perché tutti i numeri che lo compongono 2 0 8 sono rotondeggianti) è quel traguardo che mi aspetta a giugno.

È veramente strana la nostra testa, la mia in particolare. Non mi raccapezzo quasi più, ho bisogno di Arianna e di un filo.
