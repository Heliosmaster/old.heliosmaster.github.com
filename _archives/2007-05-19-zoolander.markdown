---
layout: post
title: Zoolander
wordpress_id: 213
wordpress_url: http://blog.andvari.it/2007/05/19/zoolander/
tags: italiano
date: 2007-05-19 22:25:49.000000000 +02:00
---
(Accidenti, dopo mezz'ora che posto mi è crashato firefox ed è andato tutto<em> a ragazze di malaffare</em>, <strong>acciderbolina!</strong>)

Beh ormai mi è venuto il vizio della recensione, ma penso che questo sia motivato dal fatto che ho visto più film nelle ultime due settimane che dall'inizio dell'anno, e ne sono compiaciuto perché sin'ora ho visto solo cose degne di menzione in questo sperduto blog, che effettivamente tanto sperduto non è visto le numerose visite quotidiane, quasi tutte casuali, ne sono certo, ma che ugualmente mi soddisfano.

Il film preso in esame questa volta è l'ennesima pellicola che vede come protagonista il celebre Ben Stiller, questa volta accompagnato dal suo fedele amico Owen Wilson, che ha una parte molto importante, e praticamente parallela a quella del moro attore di Hollywood.

Questo film, sebbene in apparenza abbia a che fare con un mondo poco profondo, rivela un'attenzione alla società moderna davvero fuori dal comune, che ci dà uno schiaffone virtuale e ci intima di svegliarci. Svegliarsi da questa pessima cultura, che, come ho già detto sicuramente in un altro <em>loco</em> ma proprio non riesco a ricordarmi l'occasione (forse il trattato utopistico-distopistico), è fortemente orientata all'immagine. Un breve esempio si può desumere da <a href="http://youtube.com/watch?v=iYhCn0jf46U">questo video</a> YouTube.
Per noi tutti conta apparire più di essere, conta ostentare una felicità e un benessere che solo tali solo sulla carta, ma ora mi spiegherò un po' meglio, se ci riesco.

Inanzitutto vorrei avvisare voi lettori ( e anche me stesso ) che, nonostante tutti, almeno credo, abbiate pensato: «No! Io certamente non sono così! Per me è molto più importante la materia della forma (piccolo riferimento ad Aristotele ed al sinolo :lol: ) , conta di più come si è veramente che come si appare!», sono quasi certo che nella realtà non sia così, purtroppo. Infatti anche io mi sono accorto che, nonostante mi frullino in testa questi pensieri, <em>et similia</em>, la pratica è molto diversa dalla teoria, come già si sapeva. E così mi sono ritrovato a giudicare molto spesso l'apparenza delle persone, benché sia subito colto dalla volontà di conoscerla più approfonditamente, almeno per sapere cosa c'è dentro a quella testa, molto spesso infiocchettata, con capelli perfetti, di un colore fantastico, belli lisci lisci e profumati.
<blockquote>Sospetto che ci sia altro nella vita oltre ad essere bello bello in modo assurdo. E presto scoprirò anche che cos'è!</blockquote>
Sono curioso di sapere se anche i pensieri di quella persona sono infiocchettati, lisci e profumati, in senso metaforico, ovviamente. Chissà se quella persona la pensa come me, oppure in maniera diversa. Non importa la somiglianza, importa il confronto.

Beh, scusate questa piccola digressione che ha un nonsoché di sensazionalistico ma, almeno, è sincera; torniamo a parlare del film in oggetto.

L'interpretazione è fantastica e alcune trovate sono davvero spassose. Tuttavia tutte queste caratteristiche non lo fanno un film epico, degno da annali del cinema, ma sicuramente un piacevole modo di passare un po' di tempo, e istruttivo.

È un film che è tutt'un programma, pardon, un'espressione. Nel senso che è una unica. <em>Blue Steel, Tiger, Magnum, </em>comunque la vogliate chiamare, quella è. Semplicemente...espressiva! Dà proprio l'idea che non ci sia nulla dentro quella zucca, e devo dire che purtroppo è così.

Sono sicuro che, una volta finito di vedere questa commedia, penserete che forse è meglio curarsi dell'essenza, più che dell'apparenza. <em>(frase conclusiva un po' scontata forse, ma tant'è) </em>
