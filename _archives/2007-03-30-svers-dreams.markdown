---
layout: post
title: Svèrs dreams
wordpress_id: 312
wordpress_url: http://blog.andvari.it/2007/03/30/svers-dreams/
tags: italiano
date: 2007-03-30 12:42:04.000000000 +02:00
---
Con questo post, che dal titolo rassomiglia molto, almeno foneticamente, il nome di un gruppo cesenate (ancora per poco) poco conosciuto, di notevoli qualità tecniche e artistiche, soprattutto la cantante, parlerò dei sogni svèrsi che ho avuto in questa turbinante notte di fine aprile.

Comincerò perlomeno in ordine cronologico, anche se, essendo solamente 2 due 2 i sogni, non fa poi così tanta differenza, pertanto ecco il sogno terminato con il fischio del rubinetto (ebbene sì, a casa mia, nell'appartamento di sotto, i rubinetti fischiano, ma non sono per niente intonati :lol: ):

Ero in un grandissimo palazzo, con scalinate imterminabili, con corridoi che tanto sembravano labirinti e c'era tutta la scuola. Anzi era la scuola. Il background era simil tropicale in quanto una delle ale di questo palazzo-scuola terminava con una banchina con le palme ai lati, che dava direttamente sul mare (o sull'oceano?). Bene io ho trascorso la maggior parte del sogno su questa banchina con Cristian, my cousin, cercando di pescare. Ricordo abbastanza nel dettaglio come ravanavo nel barattolino delle esche pieno di vermi morti e come li attaccavo all'amo molto con gusto. Addirittura appena gettai l'amo per la prima volta, non passarono nemmeno 5 secondi che tirai su un bel pesce, al quale venne praticata un'incisione sulla fronte.

Temo che questa parte del sogno abbia avuto notevole influenze dai miei trascorsi come giocatore di "Fisherman's bait" 1 e 2. (ah che bei ricordi di quanto avevo pescato il pesce di 1 tonnellata! Robe fuori di testa, decisamente)

Bene, trascorsi come giocatore di PlayStation a parte, ricordo che ero anche un discreto pescatore e avevo un formidabile lancio, tanto che ero pure caduto nell'oceano, tanta è stata la forza del mio lancio che mi ha trascinato.. (è stata stranissima la sensazione di "rallenty" che ho provato sott'acqua mentre cercavo di venire su, e gli altri che mi incitavano così tanto come se ci fosse uno squalo, me la dà da pensare parecchio). Beh, dopo questo particolare ittico, ricordo di aver fatto un giro per questo liceo così strano, incontrando <a href="http://www.myspace.com/alessiapollicina">lei.</a> Dopodiché con <a href="http://profile.myspace.com/index.cfm?fuseaction=user.viewprofile&amp;friendid=71883757&amp;MyToken=fc757503-5823-43ca-9c55-ef3a64b45ce6">lei</a>, ho fatto una specie di attività simile a quelle che abbiamo fatto in gita, avendo cominciato ad avanzare uno di fronte all'altro, con quello girato di spalle al senso di marcia con gli occhi chiusi e quell'altro che "guidava".

Beh questo primo sogno si interrompe qui. Il fischio del rubinetto è stato prorompente, ma ha dato il via al mio secondo delirio notturno.

Dunque, anche in questo caso si era a scuola, ma per lo meno era a Cesena. Era un misto fra la mia classe attuale (geometri) e la stazione, in quanto c'era una porta secondaria che ti portava giusto vicino ai binari, dove i passeggeri che hanno il treno imminente aspettano. Beh ma il luogo non è molto importante, la temperatura non meglio precisata nemmeno, tant'è che si stava bene sia in maglietta che col piumino (ste cose accadono solo nei sogni). Importante ai fini della comprensione di questa esperienza onirica è sapere che mercoledì ho il test di matematica, e poiché l'ora dopo andiamo a Bologna al Life Learning Center (spero sia giusto il nome) a fare esperimenti di biologia inerenti al DNA, il prof ha comunicato che cercherà di aiutarci, facendo un test facile, includendo in qualche caso i risultati, e dandoci un po' di tempo in più.

Bene, il prof ci ha dato un dito e io nel sogno mi sono preso il braccio. Come avrete capito il setting è ambientato proprio durante il test di matematica. La prova è semplicemente difficile (oddio che ossìmoro) e il prof decide di aiutarci, semplicemente dicendoci le soluzioni ad alcuni quesiti, che, ad essere sincero, c'entravano poco con la matematica che facciamo noi, ma erano per lo più teorici.

Addirittura potevamo chiacchierare tranquillamente, essere attaccati in senso letterale, non col banco, e il prof non se ne accorgeva e così ho fatto quasi tutta la verifica, poi però mi sono svegliato.

Perchè 10 ore di sonno sono troppe per me, abituato a dormirne poco più della metà per notte.

<em>È gravegrave, dotto'?</em>
