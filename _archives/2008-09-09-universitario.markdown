---
layout: post
title: Universitario
wordpress_id: 1145
wordpress_url: http://blog.andvari.it/?p=1145
tags: italiano
date: 2008-09-09 22:09:07.000000000 +02:00
---
Ebbene, anche io oggi posso dire di essere uno studente universitario.

Stamattina ho fatto l'immatricolazione e iscrizione al CdL di Matematica, ponendo così fine ad una lunga e <a href="http://blog.andvari.it/2008/09/04/questa-iscrizione-non-sha-da-fare/">tormentata agonia</a>.

Oggi pomeriggio quindi, dopo aver pranzato insieme ai miei coinquilini, mi sono recato al Dipartimento di Matematica per sostenere la prova per una borsa di studio messa a disposizione dall'INdAM (Istituto Nazionale di Alta Matematica) di 4000 € (sì, quattromila <em>euri</em> non sono pochi). La cosa strana è che <strong>eravamo in 3</strong> a sostenere il concorso nella sede di Ferrara. Sì, 3.

Di cui uno, David, veniva da Cento. L'altro, indovinate? Da Cervia. :| Sono rimasto basito, perché questo viene dalla mia stessa città e manco lo conoscevo. 2 cervesi su 3 non è per niente una cattiva media, se consideriamo che di autoctoni nemmeno l'ombra. :lol:

Scherzi e <em>romagnolate</em> a parte, non è andata poi tanto male: su 10 quesiti solo 1 non l'ho fatto. Gli altri 3 problemi dovrei averli svolti bene senza aver incontrato immani difficoltà. <em>Sperèm.</em>

Chissà poi come sarà la prima notte qua, chissà.
