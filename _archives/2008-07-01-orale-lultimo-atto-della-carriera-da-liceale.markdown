---
layout: post
title: ! 'Orale: L''ultimo atto della carriera da liceale'
wordpress_id: 646
wordpress_url: http://blog.andvari.it/?p=646
tags: italiano
date: 2008-07-01 15:06:43.000000000 +02:00
---
Ebbene sì, ormai sono un ex-liceale. Per quelli che pensano "Ma non sai ancora i risultati!" dico che anche senza orale avevo comunque 60, tiè!

Partendo da questo presupposto, 19 crediti del triennio + 41 delle tre prove scritte = 60 (la sufficienza), non ero troppo agitato. Male che vada un bel punteggio l'avrei comunque ottenuto!

Dunque, sono entrato alle 12 e qualcosa e, visto che avevo messo nella chiavetta <a href="http://www.youtube.com/watch?v=YKjFPpuK-Jo">alcuni</a> <a href="http://www.youtube.com/watch?v=kCJ24176enM&amp;feature=related">filmati</a> sulla <a href="http://www.youtube.com/watch?v=2Z6UJbwxBZI&amp;feature=related">superfluidità</a> da far vedere ai professori e il computer era da accendere e aspettare, ho passato una buona decina di minuti a conversare liberamente con i commissari esterni, nonché il presidente di commissione, sul mio futuro e sulla mia attività di contributore e amministratore di Wikipedia. Ci vuole classe, lo ammetto. :lol:

Non appena sistemato il computer, ho cominciato a dire la mia tesina, è stat qualcosa del genere (la ripeto perché ormai la so a memoria)
<blockquote>Nella mia relazione parlerò di come la rivoluzione russa abbia portato all'instaurazione di un regime totalitario, per poi analizzare i collegamenti con animal farm di george orwell e la sua poetica realista e molto attenta alle classi più povere, per poi analizzare la biografia e il contributo alla fisica da parte di Lev Landau, un premio nobel per la sua ricerca sulla superfluidità dell'elio.
Innanzitutto bisogna premettere che la rivoluzione russa è stato un evento che ha influenzato profondamente il XX secolo in quanto si tratta della prima messa in opera della teoria di Marx ed Engels del 1848 nel "Manifesto del partito comunista", non elencherò le fasi della rivoluzione per mancanza di tempo ma mi soffermerò sui fatti successivi. La rivoluzione avvenne nel 1917, un anno molto importante perché ricordiamo che la Russia era in guerra a fianco dell'Intesa e proprio questo stato di belligeranza è fondamentale, secondo le parole dello stesso Lenin. Dopo la salita al potere di quest'ultimo...</blockquote>
Basta che non mi va di ripetere per l'ennesima volta la tesina :P

Si passa alle domande:

<strong>Italiano: </strong>Il rapporto fra gli intellettuali e il regime fascista. Poiché quest'argomento non è stato affrontato durante l'anno, ho cercato di barcamenarmi (spiegando la situazione alla professoressa) dicendo qualcosa su Ungaretti, anche se non sono stato propriamente brillante. Ma questa domanda è stata totalmente altro da ciò che mi aspettavo.

<strong>Latino:</strong> il rapporto con i potenti: Tacito. E qui, fortunatamente, mi ero preparato l'argomento, e così ho parlato dell'Agricola, di quest'opera mista, del <em>nunc demum redit animus, </em>e della sua critica a Domiziano.

<strong>S</strong><strong>toria:</strong> La guerra di Spagna intesa come prologo della Seconda Guerra Mondiale, la contrapposizione dell'ideologia sinistra-destra (brigate internazionali e falangisti). Il patto Molotov - Von Ribbentropp e l'operazione Barbarossa, come Stalin si trova a fronteggiare Hitler.

<strong>Filosofia</strong>: La dittatura del proletariato. Qua l'unica sbavatura consistente, in quanto ho avuto un momento di sbandamento quando mi sono dimenticato della crisi di sovrapproduzione del capitalismo. Pazienza

<strong>Arte</strong>: Due parole veloci su Guernica e Picasso, ho citato un altro grande cubista Braque. Tutto qua? :-O

<strong>Scienze</strong>: Differenza fra erusione effusiva ed esplosiva, descrizione dell'eruzione pliniana (o idromagmatica, come preferite) e della differenza fra i vulcani ai margini delle zolle e quelli situati nei punti caldi, come le Hawaii.

<strong>Fisica</strong>: Due parole veloci sulla relatività e sulla prova che la teoria di Einstein è valida.

<strong>Matematica</strong>: La definizione di integrale. Mi sono un po' barcamenato tirando in ballo il teorema fondamentale del calcolo integrale.

<strong>Inglese</strong>: Orwell in generale. Non era in programma ma sono riuscito a fare un figurone comunque, perché sono stato l'unico che è stato interrogato su qualcosa completamente al di fuori di ciò che era stato spiegato in classe.

E ora sono un ex-liceale. Un vacanziero. Un disoccupato. Uno che vive la giornata, insomma. E non si sta male, anche se non ho pienamente realizzato ancora. Domani sarà già meglio!
