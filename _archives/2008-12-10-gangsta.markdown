---
layout: post
title: Gangsta
wordpress_id: 1284
wordpress_url: http://blog.andvari.it/?p=1284
tags: italiano
date: 2008-12-10 19:22:37.000000000 +01:00
---
Mi chiedo cosa stanotte mi abbia fatto sognare di essere un infiltrato.

È stato abbastanza curioso questo sogno, perché c'entrava la mia classe (a dir la verità non mi ricordo se era quelle delle superiori o l'università (( sì lo so che all'università non è giusto parlare di classi, ma siamo talmente in pochi che mi pare di aver continuato il liceo )) ).

Ricordo che all'inizio sono stato contattato da degli agenti, e per qualche motivo avevo promesso loro che mi sarei infiltrato. Mentre con dei malavitosi avevo promesso loro che sarei stato dalla loro parte, e che sarei stato affidabile.

La cosa veramente curiosa di questo sogno, e l'unico motivo per cui vale la pena parlarne anche ora che ormai è svanito dalla mia memoria, è il fatto che questi <em>gangsta</em>, per provare che "avevo le palle", avevano cominciato a farmi paura...Nel senso che facevano le finte "come per colpirmi" e io non mi sarei dovuto muovere nemmeno di un cm. E in effetti nel sogno è stato così.

Oggi pomeriggio, a casa di C., ridendo e scherzando ha provato a fare qualche finta, giusto così come si suol fare tra giovini, per scherzare e per vedere "che ci cascavo" e, memore del sogno, istintivamente non mi sono mosso nemmeno di un millimetro, con tutto il suo disappunto. Anzi questa serie di azioni mi ha fatto ritornare in mente il sogno.

Lo so, gli psicologi avrebbero di che divertirsi con me.

Tra l'altro ho sognato Mr. T. Quel grand'uomo del mio ex-prof di storia! :)
