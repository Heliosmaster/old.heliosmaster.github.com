---
layout: post
title: Il bilancio della prima settimana
wordpress_id: 1188
wordpress_url: http://blog.andvari.it/?p=1188
tags: italiano
date: 2008-09-27 16:49:47.000000000 +02:00
---
Ok, sono arrivato a casa, sano e salvo, e penso sia il caso di fare una sorta di bilancio di questa prima settimana di università. Sarò breve perché ho notato che la mia ampollosità è direttamente proporzionale alla complessità del periodare e quindi anche alla lunghezza (anche se la mia nascente anima matematica dice che queste affermazioni dovrebbero essere basate su assiomi e teoremi, piuttosto che "a sentimento", ma tant'è)

Dunque, vediamo..

Come già avevo preannunciato <a href="http://blog.andvari.it/2008/09/22/il-primo-giorno/">nel post dove descrivevo il primo giorno</a>, (durante il quale peraltro sono sorte più novità che nel resto della settimana) il quarto d'ora accademico è la vera incognita dell'università. Per quanto riguarda gli argomenti affrontati, almeno per questa prima settimana, mi sorge un dubbio. Sono tornato alle medie o ai primi anni delle superiori?

Scherzi a parte, dato che è normale cominciare con le basi (insiemi e cose del genere) si vede già che l'approccio è totalmente diverso. Devo dire che il mio professore di Geometria I, Philippe Ellia, rappresenta, almeno a primo acchito, tutto ciò che dovrebbe essere un professore.
<ul>
	<li>Giusto: mi duole ammetterlo ma fa bene a fare i compitini "a sorpresa" il venerdì. Diciamo che è un metodo che sarebbe superfluo se fossimo tutti studenti modello e pertanto sempre preparati, ma di sicuro questo fatto ci incentiva a sapere bene le cose. (Sta di fatto che l'unico professore che faceva così è quello che ho stimato di più: Mr. T)</li>
	<li>Chiaro: grazie a lui abbiamo capito cose che il caro professore di Algoritmi e Strutture di Dati (di cui parlerò) detta senza farci capire.</li>
	<li>Simpatico: ogni tanto fa pure qualche battuta, che male non è (ok non fa ridere come quello di ASD (sì, lo so che è un emoticon, ma il prof chiama così il corso di "Algoritmi ecc ecc")</li>
	<li>Divulgativo: perché ci ha parlato dell'"ultimo teorema di Fermat", dell'"ipotesi di Riemann" e di tante altre cose, che è ciò di cui ho una sete incredibile or ora</li>
</ul>
Invece gli altri professori sono un po' più particolari, ma c'è tempo per parlarne ancora.

Il dipartimento era semi-deserto perché quelli di economia iniziano questo lunedì, e quindi da dopodomani cominceremo a guardarli in cagnesco, perché come mi è già stato annunciato, a Ferrara la facoltà di Economia è un po' il <em>rifugium peccatorium</em>. Suppongo che anche loro guarderanno con disprezzo la nostra secchionaggione.

Vabbé, ho anche avuto modo di conoscere i miei compagni di corso. Sembrano tutti simpatici, brave persone, ovviamente ognuno con una personalità ben sfaccettata. Più ragazze che ragazzi è stato ciò che ho avuto modo di appurare da un punto di vista meramente numerico. Il resto si vedrà.
