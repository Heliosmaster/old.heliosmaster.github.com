---
layout: post
title: Labor - Dies II (Feriae Augusti)
wordpress_id: 77
wordpress_url: http://blog.andvari.it/2007/08/16/labor-dies-ii-feriae-augusti/
tags: italiano
date: 2007-08-16 17:11:28.000000000 +02:00
---
Ecco il seguito: sarà molto "flusso di pensieri" perché ieri è stata un giornata "flusso di azioni". Questo post l'avevo già scritto ieri sera, ma ho perso tutto il lavoro di una buona mezzora. Amen.

Programma della giornata:  Fare le foto dal tetto del Grand Hotel allo sbarco degli scrittori, fare le foto all'Hotel G. e stop.

<!--more--> Mi sveglio, è presto, ma voglio essere in forma. Arrivo puntuale, anzi in anticipo. Di una buona mezz'ora. Mi vengono offerte paste e cappuccino e così ho raddoppiato la colazione. Complimenti alla pasticceria Romagna, giàggià. Ok manca mezz'ora allo sbarco, c'è tutto? Sì, treppiede, Canon EOS 400D, obbiettivo SIGMA 100-300 (che diventa un 170-510, mi pare). Ok via al G.Hotel., 10 minuti alla reception e gli scrittori sbarcano fra 15 minuti. Beh ma almeno sono riuscito a entrare in una stanza, anche se sono andato al 4° piano, al 3° e poi di nuovo in giro, bah. Monto tutto, e scatto una foto di prova:
<blockquote>Errore 99: Impossibile procedere. Spegnere e accendere o reinserire la batteria.</blockquote>
Oh $%&amp;£! E ora? Smonto e rimonto tutto. Di nuovo. Non funziona. Rismonto e ririmonto. Idem (con patate). Corsa giù in negozio. Mancano 5 minuti. Provo il 18-55 funziona. Via su di corsa. Fortunatamente viene anche G. con me, con una macchinetta Canon alla mano. Speriamo bene. Gli autori sbarcano, e le foto sono state fatte. Via giù in negozio e poi in spiaggia a vedere di fare qualche foto da vicino almeno. No, troppa gente. Dopo 15 minuti di spintoni me ne vado. Presto per l'Hotel G, dopotutto. Aspetto e provo quel teleobbiettivo che non è funzionato smadonnando come uno scaricatore di porto incazzato. Funziona. Smadonno² e m'incazzo. Non funziona. Sorrido e penso che forse non sono completamente cretino ma un buon 80% si, però. Vado all'Hotel G. è presto ma aspetto lì. Per fortuna c'è il buffet e comincio a servirmi. Crema fritta, involtini col wurstel, olive ascolane. Buono. Foto. Ok i rullini finiscono in fretta e comincia il pranzo. Foto. Foto. Ok ho quasi finito il sesto rullino, ma vado al Hotel K perché ci sono gli altri che mangiano lì. Gnam buono l'astice. Ah anche lo scampo. Uh, questo prugnolino (liquore alla prugna) come va giù! Yawn, sento la testa pesante.

Ok ora dovrei aver finito, ma invece no. tocca andare al bagno I. Un rullino e vado a casa. Toh si sono fatte le 18...ma a che ora ero partito? le 10? :O

Bilancio totale 14-15 agosto: 500 foto circa.
