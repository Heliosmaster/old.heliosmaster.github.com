---
layout: post
title: DCS Italia, il negozio amico per davvero
wordpress_id: 71
wordpress_url: http://blog.andvari.it/2007/11/09/dcs-italia-il-negozio-amico-per-davvero/
tags: italiano
date: 2007-11-09 15:26:38.000000000 +01:00
---
Questo post è abbastanza insolito rispetto a ciò che sono solito scrivere, però credo che se tutti i blogger italiani facessero questa cosa, si potrebbero delineare meglio quali siti per l'e-commerce sono affidabili o meno.

E così racconto della mia esperienza con <a href="http://www.dcsitalia.it/vetrina.html">DCS Italia</a>.

Come avevo già annunciato <a href="http://blog.andvari.it/2007/11/07/un-acquisto-importante-su-internet/">un paio di post fa</a>, ho deciso di acquistare una Canon EOS 400D (compresa di obiettivo EF-S 18-55) su internet, perché in un centro commerciale avevo visto che costava circa 840€ mentre curiosando qua e là fra i meandri del web, avevo notato lo stesso prodotto a circa 200€ in meno. E così ho preso la palla al balzo e ho deciso di provare a fare un acquisto importante su internet, da me in precedenza mai effettuato.

Ma questo è tutto scritto nell'altro post, però ho fatto un riassunto per gli smemorati, tanto perché oggi sono <em>in palla</em>. :lol:

Tuttavia, non volevo arrischiarmi a tal punto da comprare la macchina fotografica su e-bay, non mi fidavo del sistema (anche se, magari, avrei pagato meno ancora) e allora mi sono avventurato su pixmania.it ; <a href="http://www.pixmania.com/it/it/382587/art/canon/eos-400d-obiettivo-ef-s-1.html#">l'offerta</a> mi pareva buona, a 655€, e il sito mi sembrava affidabile. Però, per stare sul sicuro, ho cominciato a cercare su internet opinioni su questo negozio online, e in generale avevo scritto che non era poi così affidabile: l'assistenza telefonica era a pagamento, con un numero 899, e in più la spedizione era problematica e lenta.

Allora ho deciso di continuare la mia ricerca su siti come <a href="http://www.trovaprezzi.it/prezzo_fotocamere-digitali_canon_eos_400d.aspx">trovaprezzi.it</a>, <a href="http://www.ciao.it/sr/q-canon+eos+400d,tc-168438">ciao.it</a> e <a href="http://shopping.kelkoo.it/ctl/do/search?siteSearchQuery=canon+eos+400d&amp;fromform=true">kelkoo</a> (i link puntano direttamente alla macchina fotografica). Mi sono soffermato sul primo, per il fatto che sotto al nome del negozio online in cui era presente quella determinata offerta, si trovavano anche le recensioni. E così cercando, a fondo pagina, ho trovato il sito <strong>DCS Italia</strong>. In quel giorno aveva <a href="http://www.trovaprezzi.it/opinioni_negozio-dcsitalia.aspx">15 recensioni</a> e per il 90% erano molto positive, con l'unica persona che si lamentava, lo faceva perché la spedizione ci aveva messo un paio di giorni in più.
Ho riflettuto e deciso che in fondo a me non interessava particolarmente se arrivava un giorno dopo o meno, è un paio di mesi che aspetto di comprarmi la macchina fotografica! L'opzione del pagamento in contrassegno mi ha subito allettato, perlomeno perché la mia paura che potessero intascarsi i soldi senza spedire niente era scemata. C'era ancora la questione del mattone, come ho espresso nell'altro post (questo era dovuto perché quando ero piccolo un amico dei miei genitori comprò un registratore in autostrada che non era altro che una scatola vuota con dentro un paio di mattoni o poco più), anche se più che altro era una battuta, non credevo realmente di trovarlo nella scatola.

Allora, dopo aver sentito con un paio di amici su internet, in particolare <a href="http://www.ciemmerre.com/dblog/">loro</a> <a href="http://it.wikipedia.org/wiki/Utente:Valepert">due</a> (tra l'altro è grazie a lui che ho conosciuto lei), ho reputato quel sito come affidabile e ho deciso di intraprendere l'acquisto.

Dopo una consultazione col capo famiglia (e anche tenutario delle ricchezze) ho proceduto all'acquisto. In poco più di 5 minuti avevo effettuato l'ordine, per un totale di 627,90 €

Tutto questo mercoledì sera. Ieri pomeriggio, sul tardi, ho letto la posta e c'erano un paio di messaggi di DCS Italia, che confermavano l'ordine e mi davano il numero della spedizione per tracciare il processo di consegna. Ovviamente era passato così poco tempo che per Bartolini il pacco non esisteva ancora!

Oggi, al mio ritorno da scuola, ho trovato la macchina fotografica: consegnata alle 12.30, pagata in contrassegno. Tutto perfetto, dalla transazione alla consegna.

Per questo consiglio il negozio online DCS Italia e dico che è veramente il negozio amico. ;)
