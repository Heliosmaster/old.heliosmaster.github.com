---
layout: post
title: Nightmare after Xmas
wordpress_id: 802
wordpress_url: http://blog.andvari.it/?p=802
tags: italiano
date: 2007-01-03 16:10:34.000000000 +01:00
---
Sì lo so, titolo poco originale, però è ciò che è accaduto, un incubo dopo Natale. E anche dopo Capodanno per essere precisi, ma non sarebbe stato altrettanto squallido, "Nightmare after 1st of January", no. Decisamente meno squallido.

Comunque non pensate chissà quale delirio, indipendemente dal post precedente, ma un resoconto, o quanto mi ricordo perché si sa, gli incubi si dimenticano in fretta, ma i bei sogni ancora prima.

<!--more-->

Allora cominciava tipo che ero a Cesena, a scuola o in un posto del genere, lo so perché c'erano i miei amici/compagni...

Poi ad un certo punto ritorno a casa in macchina, il tempo non è dei migliori, e come si suol dire il cielo è <em>bigio</em>. Sento che l'aria è molto umida, e fredda. Giusto il tempo di entrare in casa e realizzo che il livello del mare si è alzato. E casa mia non è + a 500 m dalle onde ma è esattamente il punto in cui si infrangono le onde. Ora benché non sappiate com'è fatta casa mia, è vicino ad un canalino e alla pista ciclabile e ci sono diversi pini, alti alcuni metri.

Insomma realizzo che sta arrivando tipo uno tsunami e vedo un'ondona di quelle enormi che si abbatte sui pini. Ma sulle chiome dei pini! (vabbé, era un sogno dopotutto)

Io, chissà se conscio che era un sogno o no, realizzo che non è un sogno e che si bagna tutto allora, con l'acqua alle ginocchia scappo.

Dei miei genitori nessuna traccia, ero solo. Bah, chissà perché.

Insomma dopo un battito di ciglia sono a casa di un mio amico, con i vestiti un po' bagnati, infreddolito, in una camera spoglia e con una finestra piccina picciò. Guardo fuori e vedo la bufera, praticamente tirava un gran vento e i pini erano sradicati.

Poi credo che siano arrivati i miei genitori e io ero dispiaciuto perché non si era salvato nemmeno un vestito ed avevo solo quelli. Macheppalle.

Poi di nuovo un flash a casa, un'altra di quelle ondone ed un gran freddo.

Ok stop, mi sono svegliato, ho bestemmiato perché avevo freddo e mi sono rimesso a dormire, e mi sa che ho avuto un altro incubo, ma non ricordo, so che mi sono svegliato male anche al "secondo giro"...

<strong>È grave dottore?</strong>
<img class="centered" src="http://farm1.static.flickr.com/136/325345172_4b2178dcc6.jpg" alt="" width="330" height="247" />
<a href="http://www.flickr.com/photos/pamela-mccreight/325345172/">Fonte</a> (by-sa)
