---
layout: post
title: Coincidenze
wordpress_id: 896
wordpress_url: http://blog.andvari.it/?p=896
tags: italiano
date: 2008-08-17 20:02:46.000000000 +02:00
---
Questa è una storia strana di coincidenze: non è la solita puttanata sulla gente che muore dopo aver letto / fatto / visto qualcosa o cose del genere. È qualcosa che mi è successo e per questo motivo mi ha lasciato un po' interdetto. È una storia <em>strana, </em>insomma.

<!--more-->

I primi particolari di questa vicenda sono da riferirsi al disegno di una persona, l'utente <a href="http://it.wikipedia.org/wiki/Utente:Hill">Hill</a> di Wikipedia. Due parole due per dire che è un bravissimo grafico e che l'aspetto della pagina principale è merito suo da un paio di anni. Basta dire che la sua opera ha decine di migliaia di visite ogni giorno. Uno che c'ha le palle, insomma.

Mi ricordo che qualche tempo fa avevo visto un suo splendido disegno di un ragazzo dentro una tuta spaziale. Il disegno purtroppo non può essere più reperito in quanto si trattava di una <em>fanart</em> di un'opera sotto copyright, e in quanto opera derivata, una violazione dello stesso. Se l'autore del disegno (a cui ho mandato una mail) mi darà l'autorizzazione, potrò farvi ammirare cotanta beltà. Ma proseguiamo nel racconto.

Qualche giorno fa, quando mi sono fatto male sugli scogli e quindi ero impossibilitato al movimento, e di conseguenza relegato di fronte a questo schermo a godermi una salutare abbronzatura da LCD (come Buccio <em>dixit)</em>, ho vagato per Wikipedia fino a trovare una pagina con tutta la lista di anime e manga, divisi per fasce d'età a cui si riferiscono. Io di solito sono abituato a vedere opere che appartengono alla categoria <a href="http://it.wikipedia.org/wiki/Shōnen"><em>shōnen</em></a>, ma, questa volta, sono rimasto incuriosito dalla categoria <em><a href="http://it.wikipedia.org/wiki/Seinen">seinen</a>.</em> (Ovvero i manga indirizzati ad un pubblico adulto, non perché contengano sconcerie come gli hentai, ma perché trattano di tematiche non facili e per questo più adatti ad un pubblico più maturo). Casualmente, scorrendo la lista di questi, capito sulla scritta <em>Planetes</em>. Ebbene sì, è stato questo il modo in cui ho trovato l'opera, di cui <a href="http://blog.andvari.it/2008/08/08/%cf%80%ce%bb%ce%b1%ce%bd%ce%b7%cf%84%ce%b5%cf%83/">ho già trattato</a> qualche giorno fa.

Beh, se ve lo steste chiedendo, il disegno del mio suddetto amico è proprio del protagonista di PlanetES, Hachirota "Hachimaki" Hoshino. Non è affatto una coincidenza, perché il fatto che abbia iniziato a guardare l'anime è stato anche grazie al fatto che già sapevo di cosa trattava, dato che avevo già dato uno sguardo alla voce una volta vista l'immagine.

E la prima parte di questa simpatica (no, non per tutti) storiella finisce qua. Un'altra interessante coincidenza è il fatto che in casa avessi un libro che tratta proprio dell'inizio della corsa allo spazio, un tema che è ampiamente affrontato in Planetes. Di quale libro sto parlando? Ovviamente di <a href="http://blog.andvari.it/2008/08/16/citta-delle-stelle/">Città delle stelle</a>! Avevo già questo libro da circa un mesetto, quando, appena finito l'esame, mi sono recato dal mio amico Gianni (Gataz e Gatto_di_Salem su Wikipedia) che ci lavora, e mi aveva consigliato (anzi mi ha fatto il prestito senza neanche chiedermelo :lol: ) questo libro. Ma, fra una cosa e un'altra, era rimasto lì a prendere un po' di polvere. L'interesse per lo spazio suscitatomi da Planetes, mi ha fatto venire voglia di leggerlo e me lo sono divorato in un paio di giorni. E mi è piaciuto.

Dopo questo aneddoto / intervallo, ecco la seconda parte della mia storiella:

A ferragosto, come ben saprete (o anche se non lo sapete, non cambia niente) sulla riviera romagnola c'è stato un tempaccio, ma noi, incuranti delle difficoltà atmosferiche, eravamo lo stesso sulla spiaggia. Dato che a pranzo avevo mangiato mezza mucca ( 3 pezzi di castrato, 1 fiorentina, 1 pancetta) e altre cose (un dolce al mascarpone, tanto per dire) pesantuccie, non mi sono arrischiato a fare il bagno con gli altri miei amici, e, mentre loro sguazzavano beati in acqua (mi pare che la pioggia sia iniziata in quel frangente), io, non sapendo cosa fare, ho <em>razzato </em>(sono andato a cercare) nello zaino del sopracitato Buccio e ho trovato il suo lettore Mp3 Creative Zen <em>qualchecosa</em>. Ho fatto Play e la canzone che è partita ha immediatamente attirato la mia attenzione.

L'unica cosa che mi sono ricordato di quella musica celestiale (la voce della cantante non è per niente male) era "Vinland Saga" e, dopo una accurata ricerca su Gogolo (è così che valepert chiamava google, in gioventù) sono capitato in una cosa che mi ha fatto quasi tremare per la gioia.

Già, perché capita che l'album dei <a href="http://www.lastfm.it/music/Leaves%27+Eyes">Leaves' Eyes</a>, <a href="http://www.lastfm.it/music/Leaves%27+Eyes/Vinland+Saga">Vinland Saga</a>, appunto, sia omonimo con un manga stupendo. Anzi, stupendo è dire poco.

Si tratta di un'opera che parla dei vichinghi!

Chi mi conosce sa bene della mia fottuta passione / ossessione con la mitologia nordica, perciò, per uno che apprezza i manga, trovare Vinland Saga è stato una cosa che si è avvicinata di molto all'apoteosi. Ho passato le ore successive alla mia scoperta a leggere questo manga e ora sono aggiornato con i numeri appena usciti in Giappone. (in Italia è ancora inedito). Forse ne parlerò prima o poi di questo meraviglioso, sublime, fumetto, ma credo che per ora la <a href="http://it.wikipedia.org/wiki/Vinland_Saga">voce che ho scritto oggi su Wikipedia</a>, parli per me più che a sufficienza.

Ebbene oggi, dopo aver scritto la suddetta voce e aver pubblicato il tutto, mi sono accorto che <a href="http://it.wikipedia.org/wiki/Makoto_Yukimura">la pagina dedicata all'autore </a>era già presente su Wikipedia. Mi sembrava strano che ci fosse già se quella era stata la sua unica opera, e infatti Vinland Saga non è l'unico capolavoro uscito dalla mente di Makoto Yukimura.

È anche il creatore di Planetes.

Coincidenze, eh? Mi è cascato tutto non appena ho letto. Pensa te che robe.

Ok forse sono io che sono molto suscettibile e mi sono lasciato colpire da questa cosa, però già il fatto che casualmente, partendo da un album scoperto per caso sulla spiaggia, si trovi il manga che sembra fatto apposta per te, ti lascia sconcertato. E, ho appurato, non ci sono collegamenti espliciti a parte l'omonimia, fra l'album e il fumetto.

Coincidenze, eh!
