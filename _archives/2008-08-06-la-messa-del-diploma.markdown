---
layout: post
title: La messa del diploma
wordpress_id: 798
wordpress_url: http://blog.andvari.it/?p=798
tags: italiano
date: 2008-08-06 11:01:02.000000000 +02:00
---
Ci risiamo con i sogni deliranti (chissà magari la ferita nel piede che ha fatto un po' di infezione ha contribuito a tale delirio notturno)!

Questo particolare sogno è iniziato con una specie di gioco di classe: ovvero noi della 5 B (non tutti a dir la verità, solo in 7, e mi ricordo che la Fra S. mi ha detto «E non dire "siamo solo noi?", chiaro?!») siamo entrati in una specie di gioco tipo quelli di Mirabilandia, con le reti elastiche dove bisognava fare goal nella rete dell'avversario (forse qualche reminiscenza di quando giocavamo da piccoli a pallone nelle reti elastiche, vero Tommy?).

Poco dopo mi ricordo di essermi arrampicato sulla cima e vedo arrivare Ste, Buccio e Mario. Poi ci arrampichiamo di nuovo sulla cima di quel gioco, che stavolta è alto tipo 20 metri (sì, c'è stata l'incongruenza della mia discesa, ma tant'è). Arriva la preside e noi dobbiamo scendere perché inizia la cerimonia, e nel frattempo lo sfondo è diventato quello della chiesta Stella Maris di Milano Marittima, dov'ero solito andare fino a quando non ho raggiunto l'età della ragione (per dirla <em>a la</em> George Carlin). C'è anche Don Paso (l'ex prof di religione) e la preside dice "Grazie a Dio" e noi ci mettiamo a ridere tutti, allorché il prete-insegnante dice: "no per loro no" o qualcosa del genere. Gli altri sono stati vestiti con un abito che potrebbe assomigliare a quello del papa, ovvero bianco e oro, con tanto di mitria, mentre io avevo il torso nudo, ma mi sono poi ricoperto anche io alla bene e meglio. Noi 5-6 ragazzi così bardati abbiamo cominciato a fare degli strani giri della chiesa quasi fosse una processione e io intanto, dentro di me, pensavo: "ma cos'è sta pagliacciata?", "a che pro?".

E la mia volontà era quella di andarmene e lasciare questa buffonata, ma vedendo che anche Ste (anche lui noto ateo anticristiano) non diceva niente, mi sono detto "bah, vediamo quel che succede". Noi sei poi siamo stati divisi in due gruppi, ai due lati dell'altare,0 e ci siamo seduti (reminiscenza di quando facevo il chierichetto?).

Poi sono arrivate le ragazze che ci porgevano molte delizie. Alcune non le avevo mai viste, e devo dire che la mia immaginazione ne ha fabbricate di piuttosto carine, mentre altre le conoscevo già, una fra tutte la Laura che ci porgeva dolcetti (confetti?) rossi a forma di cuore.

Mah. Che sogni strani.
