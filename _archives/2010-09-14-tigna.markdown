---
layout: post
title: Tigna
wordpress_id: 1807
wordpress_url: http://blog.andvari.it/?p=1807
tags: italiano
date: 2010-09-14 13:12:37.000000000 +02:00
---
Qua in romagna abbiamo una parola adatta a quello che sto provando ora: tigna. No, non intendo quella cosa che potete benissimo trovare su Google, ma quello stato d'animo in cui tutto va male ed è sull'orlo di andare peggio. Quando si è nervosi, incazzati, e il mondo attorno a te fa andare le cose dalla parte sbagliata.

Ecco, ho la tigna.

Perché è finalmente arrivata la custodia dell'iPad che ho comprato ieri dall'Apple Store (per quanto riguarda il servizio, 24 ore è fantastico). Il prodotto?

Una vera merda. (Scusate i toni, ma quando ci vuole ci vuole). Il materiale fa schifo, non si chiude bene, i bordi sporgono e danno fastidio e fa così tanto attrito che ci vogliono due persone per sfilare l'iPad fuori da questa custodia.

Ho seriamente pensato di dargli fuoco, una volta realizzato che era una vera schifezza. Tra l'altro è costata la bellezza di 48 euro (spedizione compresa)... Io mi sono fidato perché era Apple e finora i prodotti Apple li ho trovati di qualità (perlomeno per quanto riguarda l'hardware). Ma ho evidentemente sbagliato.

Il mio iPad ha resistito 10 minuti dentro quella schifezza di custodia, poi l'ho liberato e mi sono sentito un po' come Martin Luther King. (Che adesso si rivolta nella tomba, se per caso mi legge)

Poi, come se non bastasse, anche la rete ha cominciato a fare le bizze. Navigo un po' su internet e non carica pollycoke, techcrunch, tumblr, e così via. Google sì.

Riavvia il router un paio di volte e la situazione non migliora, anzi! E allora ho cambiato i DNS da 4.2.2.2 e 4.2.2.6 a 8.8.8.8 e 8.8.8.4, cioè quelli di Google.

E mi dispiace, perché quei DNS mi hanno servito egregiamente in passato.

E adesso, nel frattempo, potrei pensare anche a FoolDNS (OpenDNS no per principio, dati i miei trascorsi). Aspetto che finisca namebench, così posso dire quale DNS è più performante per . (Spero che il programma non sia <em>biased)</em>
