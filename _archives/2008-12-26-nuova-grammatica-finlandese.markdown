---
layout: post
title: Nuova grammatica finlandese
wordpress_id: 1315
wordpress_url: http://blog.andvari.it/?p=1315
tags: italiano
date: 2008-12-26 19:07:05.000000000 +01:00
---
<a title="More about Nuova grammatica finlandese" href="http://www.anobii.com/books/0174276e924e915106/"><img class="alignleft" style="padding: 5px;" title="More about Nuova grammatica finlandese" src="http://image.anobii.com/anobi/image_book.php?type=4&amp;item_id=0174276e924e915106&amp;time=0" alt="Image of Nuova grammatica finlandese" width="93" height="142" /></a>

Se c'è una cosa che appare chiara in questo libro, è l'interesse per l'autore nei confronti delle lingue.

I pezzi in cui Diego Marani dipinge (per bocca del pastore Olof Koskela) i tratti del finlandese, sono a mio avviso i migliori di tutto il libro (in particolare mi è rimasto impresso quando Olof spiega a Sampo che, mentre tutte le altre lingue sono una riga, il finlandese è un cerchio che avvolge la parola e la custodisce fino a quando questo bozzolo non si schiude e questa vola via).

Anche i passi in cui il pastore riporta a Sampo la storia narrata nel Kalevala, sono molto interessanti (ma questo deriva dal fatto che il mito stesso è molto interessante).

Per quanto riguarda la vicenda, ritengo che l'idea dello smemorato alla ricerca della propria identità che finisce col farsene una ex-novo sia un'ottima idea.

Purtroppo un senso di impotenza nei confronti del cosmo permea le pagine di questo libro e, di questa caratteristica, avrei fatto volentieri a meno, ma è solo questione di gusti.

In ogni caso è un bel libro e devo, ancora una volta, ringraziare chi me l'ha consigliato.
