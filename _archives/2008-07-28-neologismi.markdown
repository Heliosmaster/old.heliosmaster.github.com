---
layout: post
title: Neologismi
wordpress_id: 711
wordpress_url: http://blog.andvari.it/?p=711
tags: italiano
date: 2008-07-28 20:31:26.000000000 +02:00
---
Internet pullula di neologismi, che sono perlopiù parole che potrebbero avere un senso in inglese, ma che trasportate in italiano non rendono per niente l'idea di ciò che si fa.

L'ultimo esempio? Su Facebook c'è una <em>ficciur </em>(cit.) che permette di fare una specie di trillo ad un'altra persona, in inglese "<em>to poke somebody"</em> che in italiano è diventato "pokare qualcuno". Evidentemente certa gente il <a href="http://www.wordreference.com/enit/poke">dizionario</a> non sa nemmeno dove stia di casa, che io ci vedo quantomeno adeguato "stuzzicare".

Questa mia osservazione, unita al fatto che oggi ho cambiato il titolo del blog da "The Cloud Dreamer" a "Il Sognatore di Nuvole" potrebbe fare quasi viaggiare le più vetuste memorie a quei floridi anni in cui vigeva l'italianissima autarchia <a href="http://blog.andvari.it/2008/03/20/fascisti-su-marte/"><em>facista</em></a>. Potrebbe quasi sembrare che il cuore del proprietario di questa testata, rifiutando ogni possibile collegamento con la bolscevica lingua natìa nelle terre britanniche, si sia gonfiato d'orgoglio per la propria patria.

Ma non è così.
