---
layout: post
title: Unità/bis
wordpress_id: 777
wordpress_url: http://blog.andvari.it/?p=777
tags: italiano
date: 2007-02-19 21:10:47.000000000 +01:00
---
Tempo fa, davvero diverso tempo fa, scrissi <a href="http://blog.andvari.it/2006/05/09/unita/">ciò</a>.

La situazione è leggermente migliorata (ma nemmeno troppo) però racconto che oggi è stata una giornata "scolasticamente" indimenticabile.

Con una piccola premessa: domani, martedì grasso, si sta a casa da scuola ("per festeggiare" suppongo, anche se nessuno me l'ha mai confermato) e allora, noi grandissima classe abbiamo provveduto festeggiando oggi in classe. Sì, avete proprio capito bene. Ne abbiamo escogitato una delle nostre per festeggiare anche oggi (e magari perdere un po' di tempo).

E come ogni carnevale che si rispetti c'era anche il costume, identico per tutti: il pigiama.

Scena fantastica per i professori, che entrano e vedono 15 persone circa (non è che io abbia contato) in pigiama, e oltretutto alcuni, tra i quali il sottoscritto, erano dotati anche di babbucce, e altri di orsacchiotto e altri ancora, cioè solo io, di papalina.

La loro faccia è stata indimenticabile, un misto fra l'incredulo è l'indignato, fra la rabbia e il riso. E noi, come si suol dire, "giù a ridere".

Conseguenze disciplinari non ce ne sono state, alcuni ne erano certi fin dall'inizio che un professore non avrebbe potuto darci una nota o chissà cos'altro in base a quanto avevamo fatto noi, ma io non ero fra questi. Beh in ogni caso, meglio così.

E come ogni festa che si rispetti c'era anche da mangiare che, ovviamente, avevamo portato noi. Io mi sono limitato a portare un po' di pizzette per tutti e, a giudicare dalla rapidità della loro sparizione, sono stati pure apprezzati.

Ovviamente, come ogni festa che si rispetti, c'erano i cosiddetti "spezzoni". Sì, sempre coloro che fanno  sempre il contrario e/o per qualche motivo sinceramente stupido e insensato cercano di rovinare la festa agli altri. I soliti: "Io non metto il pigiama perché sennò mi prendo un 4!". Bah, non ci sono parole per definire tale ottusità.

Però sta cosa ha reso un casino.
