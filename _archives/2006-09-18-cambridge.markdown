---
layout: post
title: Cambridge?
wordpress_id: 918
wordpress_url: http://blog.andvari.it/?p=918
tags: italiano
date: 2006-09-18 17:56:00.000000000 +02:00
---
Come ho commentato poco sotto, quello di prima è il primo e unico post da Cambridge. Semplicemente perché sono pigro e la sera ero troppo stanco per mettermi a tavolino e postare. Ma ci sono cose da dire, tante, troppe. Allora ho pensato di fare magari un post per argomento, o qualcosa del genere.

La città di <a href="http://it.wikipedia.org/wiki/Cambridge">Cambridge</a>:

<!--more-->

Comincio discorrendo di ciò per cui Cambridge è famosa: i college e l'università.

È tutto semplicemente fantastico, perlomeno per un italiano come me che ha una concezione della scuola e ha esperienze diverse da quelle che si possono provare col sistema scolastico inglese. Senza dubbio i college sono fantastici dal punto di vista architettonico, mi hanno tanto ricordato la scuola di Hogwarts di Harry Potter (in effetti nei libri/film tale scuola è situata in Inghilterra).

Passando per tutti i college con questo stile gotico (spero di non star dicendo una minchiata assurda, spero bene) si rimane completamente stupefatti. Un esempio per tutti è la cappella del King's College. Immensa e da perdercisi.

Peccato che le fotografie erano proibite, sennò...

Uno dentro i college ha essenzialmente tutto quello che gli serve per studiare, però le lezioni si tengono in edifici esterni che non sono di nessun college ma dell'università, perciò le classi sono miste.

Ok allora a questo punto sorge spontanea la domanda: "<em>che cosa fa per divertirsi uno studente 17enne a Cambridge?"</em>

Risposta: <strong>Nulla</strong>

Già. Proprio così. Nulla.

Non c'è niente da fare per uno sotto i 18 anni, giacché non c'è praticamente nulla da fare, a parte un Bowling con tanto di Biliardo, ma di questo tratterò dopo.

Non c'è alcuna attività da praticare la sera, perché mi è stato spiegato che uno studente inglese alle 21.30-22 va a letto. Circa.

COSA??? 21.30?

Non ho saputo trattenere un'espressione fortemente stupita.

Purtroppo i pub dopo le 21 fanno entrare solo le persone che hanno almeno 18 anni ed ecco spiegato cosa fanno gli inglesi sopra i 18 anni che escono: vanno al pub e si ubriacano.

Già, non c'è divertimento migliore a quanto pare.

Ma ritornando alla questione del Bowling, che si trova nel "<em>Cambridge Leisure Center</em>", una sorta di <em>"Centro svaghi di Cambridge"</em>, non c'è molto da stare allegri.

Il giovedì, venerdì e sabato praticamente vige la regola dei pub: fuori se hai meno di 18 anni. Oppure puoi giocare solo a bowling, che detto sinceramente 6£ a partita (qualcosa come 10 €) sono un po' troppi considerando che non c'è altro da fare. Così di solito si ripiegava sul biliardo ma a quanto pare non puoi praticarlo se hai meno di 18 anni nel weekend.

Bah. Ciò mi perplime.

Meno male che la compagnia era adeguata...
