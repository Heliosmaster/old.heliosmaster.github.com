---
layout: post
title: In cerca di una casa in Olanda
wordpress_id: 1957
wordpress_url: http://blog.andvari.it/?p=1957
tags: italiano
date: 2011-08-10 09:55:24.000000000 +02:00
---
Sono giorni davvero duri.

Un po' è il fatto che le borse, in questi ultimi giorni, vadano di moda "a tracollo" (cit.), e che la cosa mi tocchi sia personalmente che non (siamo alla frutta, credetemi, antags: italiano
date a vedere cosa dice <a href="http://www.twitter.com/ToobyTweet">Tooby </a>), un po' è che il giro di ricognizione a Utrecht mi ha parecchio deluso.

Probabilmente mi ero creato un'aspettativa eccessiva, devo ammetterlo, ma anche la realtà è stata discretamente deludente: si tratta di una città con un'università notevole (30000 studenti), ma credevo di non trovare un'eccessiva difficoltà nella ricerca dell'alloggio, dal momento che le mie esigenze erano un pelo differenti dallo studente medio: volendo contemporaneamente andare a convivere con Kleopatra, mi sono orientato verso la scelta di un appartamento, piuttosto che di una stanza; insomma, niente coinquilini.

La realtà degli affitti a Utrecht, purtroppo, è stata una vera e propria doccia fredda.

Degli 8 appartamenti (che credevo fossero decenti, dato che io e Kleopatra abbiamo convenuto di poter spendere anche un po' più di soldi, pur di trovare un appartamento più che decente) che avevo preventivamente selezionato dal sito Pararius (un aggregatore degli annunci delle varie agenzie, grossomodo), non ne sono riuscito a vedere neanche uno.

Ne ho visti due in tutto, nonostante mi sia rivolto a 4 agenzie.

Alcuni erano già stati affittati, altri non vengono affittati a studenti (pregiudizi.. ora pago per il comportamento di persone come i miei vecchi coinquilini zozzoni di Ferrara), altri ancora sono per una sola persona (cosa che non riesco a concepire: cosa cambia? Ti pigli i soldi, l’appartamento è da 50-60 mq, quali problemi ci sono?), e così via.

Ho in generale risconrato un comportamento molto deludente da parte di 3 delle 4 agenzie consultate: si prendono una mensilità (stiamo parlando di più di 1000 €) e ti trattano come se ti stessero facendo un favore. IO mi sono sbattuto a cercare le case, IO sono andato a cercarli dopo che NON hanno risposto alla mia email di richiesta informazioni (a proposito, imboscatissimi uffici in casa segnalati da una targhetta 7x10 cm sopra il campanello, dentro il cortile)... E loro mi hanno trattato come se fossimo alla fine di una lunga ed estenuante trattativa per due spiccioli.

E cosí, mi sono dovuto abbastanza arrangiare. L’appartamento che ho trovato è in centro, centrissimo, e ha il bagno sparso per la casa: il
wc di sotto in una stanza (cieca) insieme alla lavatrice, la doccia e il lavandino sono nel soppalco che costituisce la camera da letto. Fantastico.

In realtà basterebbe già il fatto che il soppalco è raggiungibile tramite una scala praticamente A PIOLI...

Però ha anche i suoi lati positivi: sopra nessuno (il soppalco è il sottotetto, molto accogliente), sufficientemente spazioso (sulla carta), e, come dicevo, in centro.

Però, costa caruccio. E soprattutto l’agenzia si prende una discreta somma. Il contratto è di sei mesi (rinnovabili) e vedremo se nel frattempo riusciamo a trovare qualcosa di meglio.

Ma partiamo decisamente con il piede storto la nostra avventura nei Paesi Bassi.
