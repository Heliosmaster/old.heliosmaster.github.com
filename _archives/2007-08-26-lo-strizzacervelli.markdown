---
layout: post
title: Lo strizzacervelli
wordpress_id: 739
wordpress_url: http://blog.andvari.it/?p=739
tags: italiano
date: 2007-08-26 19:33:44.000000000 +02:00
---
Ecco un altro dei miei sogni sconcertanti, anche se sarebbe meglio definirlo incubo.

Il background relativo a questo sogno lo evito, sono motivi personali e cose molto delicate, pertanto passo direttamente alla descrizione del sogno:

Ero nello studio di uno psicologo di nota fama mondiale, uno straniero, americano se ricordo bene, che con un accento inglese mi invita a parlare dei miei problemi. Io esaudisco subito la sua richiesta e passata circa una ventina di minuti termino il mio (entusiasmante) racconto.

Al che, cotanto pezzo di psicologo, fissa il vuoto per un minuto, forse due ed esordisce con un «Boh! Non ne ho idea..comunque sono 377€»

Alla faccia del bravo strizzacervelli che non solo non mi dà nessun consiglio né niente, ma vuole anche 377€ per una ventina di minuti. Allora le riflessioni conseguenti: se gli psicologi prendono così tanto, mi trasferisco direttamente nella facoltà di psicologia antistante la mia scuola, se sono così incompetenti mi guardo bene di andare mai da uno della loro <em>specie</em>. Essendo ottimista presumo che siano un po' più bravi e un po' meno <em>ladroni</em>.

Ma il sogno non termina qua, giacché quel gran psicologo decide che il modo migliore per capire cosa penso e per determinare se c'è qualcosa che non va in me, debba andare a guardare direttamente nel mio cervello, facendomi un buco in testa!

Ora, sono perfettamente conscio che anche volendo al giorno d'oggi fanno delle operazioni con il laser e chissà quali prodigi della tecnologia, però sto energumeno qua usava una trivella, che assomigliava tanto ad un cavatappi gigante, e avvitava la vite nel mio cranio.

Ora il sogno si fa decisamente confuso, e sono stato svegliato da un botto improvviso, chissà se mi sono immaginato anche quello. E per essere questo sogno è stato meno agghiacciante di quello di un paio di notte prima, dove sognavo che il mio miglior amico andava con una ragazza molto carina alla quale sono <em>interessato</em>, per così dire.

Comunque strizzacervelli o meno, non dirò in questo caso "È grave dotto'?" :lol:
