---
layout: post
title: ! 'Giorno 1: L''arrivo'
wordpress_id: 1010
wordpress_url: http://blog.andvari.it/?p=1010
tags: italiano
date: 2006-09-03 23:04:53.000000000 +02:00
---
E così è cominciata questa avventura, catapultato a migliaia di KM e in fin dei conti non poi così lontano da casa.

Devo dire che in questa giornata certamente le emozioni non sono mancate; anzi, a dire la verità ce ne sono state anche troppe. Già.

Cominciamo col fatto che è stato il primo viaggio in aereo (da Parma, in ritardo di un'ora e mezza).

È fantastico guardare le nuvole dall'alto, sentirti piccolissimo e vedere che tutto ciò che l'uomo ha costruito tanto faticosamente alla fine è solo un piccolo, infinitesimale puntino.

Orecchie (s)tappate a parte (di questo non ne sono sicuro), è andato tutto a meraviglia.

Ahem, come non detto.

<span style="text-decoration: underline;">Sarebbe</span> andato tutto a meraviglia se <span style="text-decoration: underline;">non</span> avessi fatto casino all'aereoporto di Londra, quello internazionale, Stansted.

Sarebbe andato tutto bene se non avessi sbagliato percorso, ma ciò è accaduto, pertanto ho avuto un approccio un po' brusco (mi hanno tastato come se fossi un terrorista) però con un po' di volontà tutto si è finalmente sistemato.

Meno male.

Arrivati a casa, io e il mio fido compagno di avventura Marco, abbiamo avuto una (s)piacevole sorpresa, la famiglia viene dallo Sri Lanka ed è solo da 3 anni a Cambridge, pertanto non hanno una padronanza dell'inglese perfetta.

La padrona di casa (il marito è sempre fuori per lavoro) si chiamava Supernika, e i figli Thevindu e Uvini.

Il cibo è spazzatura confronto al caro cibo italiano, e l'odore è di primo acchito sgradevole. Poi ci si abitua. Poi.

Ah dimenticavo, fa parte della famiglia anche Akira, un ragazzo giapponese di 24 anni. L'unico giapponese che esiste che non sa giocare alla Playstation, né sa usare il computer molto bene, né sa usare il cellulare come molti suoi conterranei, stasera è andato a vedere Brasile-Argentina a Londra. E chissà, forse è pure simpatico.

Vedremo come butta.

Sveglia alle 7.30

Sperém
