---
layout: post
title: E tu chi sei?
wordpress_id: 375
wordpress_url: http://blog.andvari.it/?p=375
tags: italiano
date: 2008-04-15 14:30:42.000000000 +02:00
---
Saranno bambinate, ma ci sono cose che mi fanno incazzare di brutto. E scrivo nonostante questo dovesse essere il post dedicato all'Anna, che oggi compie 19 anni.

Ecco, proprio perché oggi è il suo compleanno, gli altri amici del gruppo, F., L. e L. le hanno fatto un cartellone: molto bello devo dire, profondo e allo stesso tempo simpatico, che mettevano in luce tutti gli aspetti positivi (e un po' meno positivi della festeggiata). L'idea devo dire mi è piaciuta molto, anche se non sono stato coinvolto e sicuramente avrei voluto dire anche la mia, perché in qualche modo penso di conoscerla abbastanza bene, l'Anna. Vabbé, dopotutto sono stato assente ieri, oggi sono entrato un'ora dopo, tra una roba e l'altra non mi faccio troppi problemi. Al che dico: «eh dovrei scrivere qualcosina anche io qua!» e la risposta di F. mi ha completamente gelato: «non c'è mica scritto cartellone di classe..», sottile metafora per dire «e te chi sei?»

Esprimere con parole quanto ci sono rimasto male è arduo e non ho la voglia di cimentarmici. Ai posteri l'ardua sentenza, e a me un pugno di mosche.
