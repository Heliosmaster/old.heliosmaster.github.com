---
layout: post
title: Rinfreschi matematici
wordpress_id: 1195
wordpress_url: http://blog.andvari.it/?p=1195
tags: italiano
date: 2008-10-04 17:17:51.000000000 +02:00
---
Ormai anche la seconda settimana volge al termine e quindi penso di poter definire in maniera più precisa cosa significa fare vita da universitario.

Nel mio caso, ovvero come neo-cittadino di una splendida città come Ferrara, posso dire di non avere tuttavia ancora avuto merito di vivere la città. Ho, tra le altre cose, scoperto un campanilismo come pochi, riferito alle contrade che si sfidano nel "più antico palio d'Italia" (pensa te).

Vabbé, a parte queste cose ho anche avuto modo sperimentare il "mercoledì universitario", ovvero che la gente esce il mercoledì sera. Ho scoperto, mio malgrado, che il termine "mercoledì universitario" è quasi sbagliato. Bisognerebbe dire "giovedì universitario", dato che la gente comincia a radunarsi in Piazza Trento e Trieste verso le 23, ma anche più tardi.

Essere in pochi a matematica non è malaccio, soprattutto quando si mangia.
Per questa mattina era infatti programmato un incontro di tutti quelli della facoltà di "SS. MM. FF. NN" (lascio a voi decifrare questa bellissima sigla), ovvero gli studenti dei CdL di matematica, fisica, chimica, biologia, biotecnologie, chimica e tecnologie farmaceutiche, e forse qualcun altro che ovviamente dimentico, erano ricevuti dal Magnifico Rettore (pronuncerei Magnifico un po' alla Fabio De Luigi che impersona il prof. Mass, ehm, l'Ing. Cane :lol: [è un'altra storia di cui parlerò prima o poi]). Tutti pronti, noi 30 e rotti studenti di matematica (no in effetti eravamo un po' meno perché qualcuno è stato a casa a ronfare), siamo andati in un'aula del "Mammuth" (si chiama così il Polo dove si trovano Chimica, biologia, ecc.) decisamente più grande della nostra (abbiamo fatto una stima, abbastanza precisa, di 288 posti, con tanto di porta-cappotti assomigliante al guardaroba di una discoteca) ma di altre persone, nemmeno l'ombra.

Giuochi un po' <em>silly</em> ci hanno tenuto compagnia mentre aspettavamo e di altri studenti universitari, neanche l'ombra. Ci informiamo, e ci dicono che effettivamente l'incontro con il Magnificentissimo è stato rimandato, ma ovviamente nessuno si è brigato di avvisare noi matematici (chissà perché). E vabbé, visto che si sentivano un po' in colpa, le persone alte dell'amministrazione, ci hanno degnato della loro attenzione e quindi è arrivato il preside della facoltà (sì, "Scienze Matematiche, Fisiche e Naturali", [ops ho svelato il gioco! :P ]) che ci ha parlato per un quarto d'ora, giusto per non vanificare il nostro sforzo.

Dopo ciò, ci siamo recati, con le nostre <em>fette</em>, come direbbe il mitico Prof. Alberto (anche se forse un anno fa non gli avrei dato del "mitico", ma tutto ciò ormai è preistoria) fino in dipartimento (per carità, sono 100 m! :lol: ) e lì ci è stato comunicato che effettivamente questo caso di mala-informazione non riguardava solo noi studenti del I anno, ma tutto il dipartimento (ci deve essere una sorta di odio atavico contro la matematica).

Quindi, dato che era previsto un rinfresco (la fuga di notizie aveva pure precisato in quale forno era stato effettuato l'ordine) e che nessuno aveva avvisato di questo slittamento nella data della "cerimonia di accoglienza", se così possiamo definirla, i pasticcini sarebbero stati mangiati lo stesso quel giorno.

E allora, recandoci nella nostra bellissima (si fa per dire) Aula I, che è poi la nostra casa, dato che tutte le lezioni si tengono in <em>codella</em> (cit. Laura) aula, alcuni professori che non avevamo avuto modo di conoscere in precedenza, dato che terranno corsi che frequentermo nei prossimi trimestri, si sono presentati, introdotti dal direttore del dipartimento, nonché mio prof. di Analisi I, il prof. Massari. Vorrei qui citare una sua frase (vado a memoria, ma mi pare al 90% affidabile):
<blockquote>[...] questa mattina non sono mentalmente predisposto per fare lezione (( in effetti se non ci fosse stata la cerimonia di accoglienza avremmo dovuto avere 2 ore di Analisi I )) e poi c'è un incontro con i pasticciuini (( ok esagero un po', ma il suo accento ha reso la frase comica )), e direi che non possiamo mancarlo [...]</blockquote>
E così il pranzo di quel giorno è stato offerto dal dipartimento. Un <em>cin cin<strong> </strong></em>a <em>lés mathématiques</em>.

(Ah, per il First parto con un bel 30 e 3 crediti F)
