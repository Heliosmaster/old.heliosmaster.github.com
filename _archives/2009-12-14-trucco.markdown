---
layout: post
title: Trucco
wordpress_id: 1648
wordpress_url: http://blog.andvari.it/?p=1648
tags: italiano
date: 2009-12-14 00:36:27.000000000 +01:00
---
Questa sera parlavo con la mia bella, ed è venuta fuori una cosa un po' scioccante.

Che io non mi ero mai fermato a riflettere, ma devo avere una qualche fobia per il trucco, cioè intendo dire che le donne che si truccano non è che mi facciano paura, ma provo un un po' di disagio. Non so davvero perché, o forse sì, ma è una storia molto molto lunga...

È una storia di almeno una decina di anni fa, quando andavo ancora alle scuole elementari, quando ancora i compleanni si festeggiavano all'oratorio. Beh, una di queste volte, mia mamma insieme alle mamme dei miei compagni di scuola si misero d'accordo per fare una specie di recita, cioè si vestirono tutte da suore (appropriato in un oratorio :P ) e mimarono una canzone di sister act. Beh insomma, appena vidi mia madre truccata (lei, che io non ho mai visto truccata in tutta la mia esistenza), cioè con un po' di rossetto, beh mi è preso talmente male che sono scappato via piangendo..come un bambino.

Sinceramente mi viene ancora un po' il magone se penso a quella volta lì, se penso alla mia povera mamma che l'ha fatto per farmi piacere e invece mi ha visto scappare via in lacrime come se mi fosse morto il gatto...

Vabbé insomma, forse questo sarà stato  l'inizio di tutto quanto, ma io ora faccio un po' fatica a interagire con le persone che si truccano. Ormai con l'abitudine sono arrivato a tollerare un po' di matita per gli occhi, ma già il rossetto mi fa andare in BSOD. No no, anche di più. È una sensazione strana, che non ho mai provato a esprimere a parole (perciò spero che i miei due-tre lettori mi scusino se non riesco a essere sufficientemente chiaro), ma che consiste circa nel sentire le persone "sporche".

No, non rende sufficiente giustizia nemmeno questa affermazione. Non è che io quando vedo una ragazza molto truccata mi volti dall'altra parte, ma in qualche modo cerco di rendere il contatto con la parte truccata minore possibile. Sia anche esso visivo. Insomma, disagio è la parola corretta.

Non credo che questa sia una reazione normale, ma non so bene cosa farci.

<small>Quando uno è fallato, è fallato..</small>
