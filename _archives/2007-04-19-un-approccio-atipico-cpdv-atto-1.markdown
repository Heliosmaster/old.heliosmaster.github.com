---
layout: post
title: Un approccio atipico / CPdV Atto I
wordpress_id: 122
wordpress_url: http://blog.andvari.it/2007/04/19/un-approccio-atipico-cpdv-atto-1/
tags: italiano
date: 2007-04-19 21:31:30.000000000 +02:00
---
Il posto lo era sicuramente: atipico. Una specie di agriturismo, anche se sarebbe meglio definirla cascina, in montagna, cioè non proprio montagna, a 700 m slm, dalle parti di Caglio.

Non solo questa cascina-laboratorio ("casa" d'ora in poi, per comodità) era isolata da tutto, tant'è che si vedevano pochi altri segni di vita civile a perdita d'occhio, ma pure la tecnologia ci aveva abbandonato, giacché il telefono non prendeva, destando panico in molti di noi (di loro, io ho fatto volentieri a meno, e non avendo morosa, non avevo persona di cui soffrire particolarmente la mancanza, anche se questa è un'altra storia :wink: )

Appena arrivati nella bella casa abbiamo cominciato con una strana attività, ovviamente dopo aver conosciuto gli operatori, Franco "Franio", Diana e Gianluca "<em>o' tamburista"</em>, ma di loro parlerò un'altra volta.

L'attività strana consisteva nel disporci in circolo e uno ad uno, cercare un punto all'interno del cerchio, un punto che noi sentivamo essere quello giusto, dove stavamo bene. Insomma è un po' difficile da spiegare, soprattutto in maniera scientifica, ma il punto era sicuramente quello giusto. Uno per volta giungevamo in questo punto tenendo una corda lunga una 30ina di metri e facendovi un nodo e sedendoci sopra, passando poi la corda restante alle altre persone, così è venuto una sorta di disegno strano nello spiazzo antistante la casa, composto da corda e i nodi fissati con sassi al suolo.

Il fulcro dell'esperienza è stato il fatto che ogni volta che ciascuno di noi faceva il suo nodo, esprimeva le sue aspettative, i suoi desideri e i suoi problemi che erano inerenti a quella gita, e questo fatto è collegato anche all'ultima attività, della quale parlerò in seguito.
