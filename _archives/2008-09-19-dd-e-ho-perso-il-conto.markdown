---
layout: post
title: DnD (e ... [ho perso il conto])
wordpress_id: 1176
wordpress_url: http://blog.andvari.it/?p=1176
tags: italiano
date: 2008-09-19 13:04:17.000000000 +02:00
---
E si ricomincia a giocare a D&amp;D. Questa volta il gruppo è più assurdo del solito e le persone con cui giocherò sono praticamente degli estranei, fatta eccezione per L., il tipo di Cervia che verrà a Ferrara a studiare matematica con me.

La cosa che rende questa campagna insolita è il livello altissimo. Mi è stato detto che, dato che avevano già provato a giocare molte volte ma si stufavano praticamente subito, hanno deciso di intraprendere l'avventura cominciando a livelli altissimi proprio per vedere di rendere le cose un po' più interessanti. E così mi sono ritrovato a fare un druido di 17° livello, pronto a sforare presto nei livelli epici (qua mi sa che si guadagna un livello a sessione, indipendentemente dal risultato).

Questa esperienza di gioco sarà completamente differente da tutte le altre, più simile ad una "toccata e fuga" che ad una campagna vera e propria (ma non è detto). Di solito, quando mi apprestavo a iniziarne una partendo da livelli bassi avevo in mente di riuscire a giocare per mesi e mesi e arrivare faticosamente in cima. Ma, le circostanze di gioco non sono sempre favorevoli a questa prospettiva, anzi, non si riesce praticamente mai. Ci si stufa dopo un po', o subentrano altri impegni (scolastici e universitari, ad esempio) e quindi comincia a saltare l'appuntamento settimanale. Una settimana non c'è uno, la settimana seguente ne mancano due, una volta non c'è il master, e già la voglia di giocare lentamente si affievolisce, dato che D&amp;D è un classico gioco in cui più ci si immerge e più ci si immergerebbe.

Vabbé, mettendo da parte queste considerazioni un po' astratte, sono contento di essere riuscito per questa volta a fare un personaggio norreno. :P E il mio task è far ritornare in forma Odino perché il Ragnarök arriverà presto. Se ignorate totalmente ciò di cui sto parlando, mi dispiace per voi, ma vi state perdendo uno dei pezzi, a mio modestissimo (ma non troppo) parere, più <em>power</em> della derivazione dei miti indoeuropei. E ho già detto troppo.
