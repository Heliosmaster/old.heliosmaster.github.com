---
layout: post
title: ! 'Sincronizzare per bene Google Calendar nell''iPad '
wordpress_id: 1805
wordpress_url: http://blog.andvari.it/?p=1805
tags: italiano
date: 2010-09-13 18:53:30.000000000 +02:00
---
Ho recentemente acquistato un iPad.

In quanto felice possessore di un telefonino android e, in generale, felice utente Google, ho tutto presso di loro. GMail, Google Calendar, Google Documenti, eccetera.

Il calendario nell'iPad è molto figo, a mio avviso. Lo stile, la grafica e l'usabilità sono ottimi. Io voglio comunque continuare a usare Google Calendar (perché ho tutto lì, anche se è poco.. e mi trovo bene!).

Sincronizzare le due cose, però, non è stato facile per niente, come prevedibile. Non corre del buon sangue fra Apple e Google, dopotutto.

Comunque, per prima cosa bisogna settare l'iPad affinché si sincronizzi con i server Google. <a href="http://www.google.com/support/mobile/bin/answer.py?hl=en&amp;answer=138740">Questa guida</a> ufficiale funziona perfettamente (e fa un po' rabbrividire che bisogni usare *Microsoft* Exchange.. per una volta che lo zio Bill non c'entra una cippa!)

Il problema che ora sorge è, però, che automaticamente questo meccanismo fa sincronizzare <strong>un </strong>solo calendario google. Il predefinito. E io, che ne ho due (uno personale e uno per l'università), sono già a piedi. E come se non bastasse andare su <em><a href="http://m.google.com/sync">http://m.google.com/sync</a> </em>dall'iPad si tramuta in un Epic Fail perché l'iPad non è supportato. Bisogna insomma girarci attorno, come spesso capita.

Allora ho trovato <a href="http://jkontherun.com/2010/04/04/ipad-calendar-sync-fix-google/">quest'ottima guida</a> grazie a LifeHacker, ma neanche qua è filato tutto liscio. Perché chiaramente il tipo nella guida usa Safari in un Mac.. Io non ho un Mac né tantomeno Safari.

Ho provato un po' a paciugare con Chrome per cambiare l'user agent (che è tendenzialmente quello che fa quel tizio nella guida.. ma impostare l'UA dell'iPhone non è una cosa mica facile). E così, dopo tante bestemmie e peripezie, ho scaricato Safari per Windows (un utente Linux mi sa tanto che sarebbe stato costretto ad attaccarsi al tram, come si dice).

E anche qua il discorso non è filato liscio.  E io cominciavo già ad avere finito gli insulti e gli improperi, quando sono stato illuminato. L'inghippo sta nel fatto che Google capisce che mi trovo in italia, e cambia la pagina mettendola in italiano. E così, anche con il trucco descritto in quel post, cioè Safari con UA di iPhone 3.1.3, non riusciva a collegarsi a Google Sync.

Ed è bastato settare la lingua in inglese e tutto ha funzionato alla perfezione.
