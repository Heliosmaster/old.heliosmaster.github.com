---
layout: post
title: ! 'L''arte di arrangiarsi: OpenOffice.org e i grafici'
wordpress_id: 332
wordpress_url: http://blog.andvari.it/2008/03/14/larte-di-arrangiarsi-openofficeorg-e-i-grafici/
tags: italiano
date: 2008-03-14 12:01:30.000000000 +01:00
---
Questa relazione non s'ha da fare, l'ho capita.

Questa mattina, a casa per autogestione a scuola (ho evitato volentieri la visione al cinema di "Persepolis", nonostante su RottenTomatoes abbia avuto <a href="http://www.rottentomatoes.com/m/persepolis">feedback positivi</a>), ho approfittato del tempo che avevo per terminare (anche se sarebbe più opportuno sostituire questo verbo con "sistemare pesantemente") la relazione di fisica, quella per cui ho dovuto fare <a href="http://blog.andvari.it/2008/03/13/larte-di-arrangiarsi-circuiti-postscript-e-png/">i circuiti ieri sera</a>. (Nota a margine: alla fine non li avevo fatti nemmeno precisi, però, memore del procedimento di ieri sera, li ho sistemati e in 5 minuti ho finito, ripetendo per filo e per segno il <em>workaround</em> di ieri sera)

Oggi era la volta dei grafici. La relazione l'ho scritta con OpenOffice.org Writer, sia perché sono sotto Ubuntu Linux, sia perché lo ritengo uguale, se non migliore (ad esempio nella gestione delle formule) dell'equivalente di Micro$oft, Word. Ho pertanto usato anche l'equivalente di Excel, ovvero OpenOffice Calc e non ho avuto problemi. Tabelle e grafici in poco tempo.

Vado a fare copia-incolla (come ho sempre fatto fra Excel e Word, ad esempio) per trasferire i grafici sulla relazione e..ohibò! non vengono visualizzati correttamente.

Se, ad esempio, il mio grafico in Calc andava da 0 a 4 nelle ascisse, lo stesso grafico copincollato in Writer andava da 0 a 1,2 alle ascisse, e non ho trovato modo per sistemarlo. Mi sono trovato spaesato, ma, dopo un girettino nel <a href="http://it.openoffice.org/informazioni/irc.html">canale ufficiale di supporto italiano</a> di OpenOffice.org, ho saputo che "avvengono cose strane e misteriose" facendo copia-incolla fra questi due programmi della suite office libera.

Ho pensato a fare qualcosa simile al <em>workaround</em> usato per i circuiti, ma ammetto che inserire un grafico come immagine non è una gran soluzione, soprattutto perché la qualità non è la medesima (o perlomeno non ho voluto sbattermi troppo e fare il preciso al 100% ).

Allora, colto da un'intuizione leggendo nella guida generale di OpenOffice.org, ho aperto un altro programma di questa suite, Draw, quello usato per fare i disegni. Ho provato a copincollare solo l'area grafico (senza legenda ad esempio) fra Calc e Draw e poi fra Draw e Writer. ohibò ohibò! funziona!

Con un sorriso a 2³² denti stampato sul volto, cerco di ripetere il medesimo procedimento con il grafico completo, con anche la legenda degli assi e...niet! Il tracciato sparisce e mi ritrovo con il grafico vuoto!

Insomma, o OpenOffice.org è decisamente dispettoso o io sono molto sfortunato (ipotesi che non scarterei del tutto, data l'affinità ancestrale che mi collega a Murphy).

Come ho risolto? Ho copincollato il grafico senza la descrizione degli assi e li ho aggiunti a mano con una casella di testo da Writer.

Se non sai arrangiarti, con i pc, è finita :P
