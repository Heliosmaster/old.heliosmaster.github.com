---
layout: post
title: In settecentocinquanta parole
wordpress_id: 1691
wordpress_url: http://blog.andvari.it/?p=1691
tags: italiano
date: 2010-03-08 17:50:55.000000000 +01:00
---
Qualche giorno fa ho scoperto<a href="http://750words.com"> un sito</a> che non è per niente male.

In pratica si tratta di scrivere (almeno) 750 parole, che sono approssimativamente tre pagine in un qualunque programma di videoscrittura impostato come default, a cadenza giornaliera.

Ma..perché?

Per rispondere a questa domanda parafraso le parole dell'autore:

<em> il concetto di "morning pages" (pagine del mattino mi faceva un po' schifino, come traduzione), ovvero tre pagine che vengono scritte al mattino, che contengono qualunque cosa (soprattutto cose a caso che passano per la testa). L'idea fondamentale sta proprio nello scrivere qualunque cosa passi per la testa, e non dovrebbero essere rimaneggiate (o censurate) in alcun modo. Il motivo dietro tutto questo è che se si prende l'abitudine di scrivere queste tre pagine ogni mattino, questa cosa aiuta a sgombrare la mente dalle mezze idee e da quelle cose non meglio definite.</em>

A prima vista può sembrare una sciocchezza. Ma non lo è per niente. Posso solo dire che da quando ho iniziato (circa una settimana fa, infatti l'avevo scoperto il giorno dopo l'ultimo post, in memoria della Bob, e non mi sembrava il caso di postare subito una cosa così frivola (in confronto all'altra)) non avevo ancora scritto un post, e, in questo esatto momento, mentre sto scrivendo queste parole, mi riesce decisamente più facile.

Magari non è per quel motivo lì, ma magari sì. Chi lo sa!

Sicuramente mi aiuta ad essere più sciolto nell'espressione dei miei pensieri.. e se va male ho fatto un po' di ginnastica alle dita.

Tutta questa mega-introduzione per dire che finalmente ho trovato uno scopo al mio tumbleblog (<a href="http://skoll.andvari.it">I deliri di Helios</a>), infatti ho deciso di buttarci dentro le mie 3 pagine quotidiane!

Questo perché di default il sito non fa vedere a nessuno ciò che scrivi (e apprezzo decisamente questa cosa), e quindi ho deciso io di rendere pubblico (anche se sono convinto che pochissima gente leggerà quei deliri, se è poca la gente che legge le cose un po' più serie su 'sto blog...) il lato oscuro della mia stupidità. Teoricamente lo faccio anche per me, per poter meglio conservare tutte quelle pagine di cavolate (ovvio che il sito conserva, ma avere doppia copia sul pc non fa troppo male).

Beh ora sarebbe il caso di leggere<a href="http://skoll.andvari.it/post/419948591/750-1"> questo post</a>, giusto per capire il livello delle assurdità. E il <a href="http://skoll.andvari.it/">resto</a>, se vi va.

p.s. Cariiino Tumblr :D

p.p.s sono stato pure <a href="http://phonkmeister.com/post/429828628/750-words">citato </a>da phonkmeister!
