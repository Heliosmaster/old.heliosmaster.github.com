---
layout: post
title: Una risposta chiara
wordpress_id: 1725
wordpress_url: http://blog.andvari.it/?p=1725
tags: italiano
date: 2010-05-20 16:26:31.000000000 +02:00
---
Le compagnie telefoniche, che comunicano a noi mortali per mezzo dei call-center, stanno su un livello diverso di esistenza.

Evidentemente, per loro, non è possibile dare risposte univoche.

Anche oggi ne ho avuto la conferma: mi ha chiamato (senza che io abbia contattato nessuno, sia chiaro) un'operatrice della 3 perché dopo il famoso cambio piano (mio malgrado) a TUa9, sono rimasto lì. Sì, a loro sembra strano che io sia rimasto ad una tariffa punitiva (e infatti lo è, ma per questo mese ho detto "massì dai").

A suo tempo, mi chiamarono e mi dissero "se cambi da Tua9 a Power800 i 12 mesi ripartono da quando fai il cambio piano" mentre oggi mi dicono "se cambi da Tua9 a Power800 i 12 mesi sono quelli della sottoscrizione iniziale del contratto". E visto che se recedessi prima dei 12 mesi dovrei pagar 120 euro, mi sembra un dettaglio non da poco.

Adesso aspetto che mi chiamino e che mi dicano che i 12 mesi partono dopo un po', o sono già partiti senza che io lo sapessi. Oppure che mi dicano 42. 

Ora come ora mi aspetto che mi dicano che in realtà io sono Dio (Sì, la reincarnazione di  Ronnie James (RIP)).
