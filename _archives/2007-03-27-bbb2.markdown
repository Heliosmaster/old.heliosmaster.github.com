---
layout: post
title: /(bb|[^b]{2})/
wordpress_id: 779
wordpress_url: http://blog.andvari.it/?p=779
tags: italiano
date: 2007-03-27 21:50:55.000000000 +02:00
---
Questo è il problema. Ovvero come capire di non essere se stessi.

Tutto si basa sulla relatività delle nostre percezioni, e questa mia impressione non è da meno, e, anzi, deriva in parte anche da considerazioni successive alla visione di Fight Club.

Allora, rimettiamo un po' le cose in chiaro rivelando anche un po' di spoiler: il protagonista era affetto da una malattia mentale, mi pare schizofrenia, e si era inventato addirittura una persona, che aveva una vita propria, e riusciva a farla convivere perfettamente con il suo mondo.

Proprio questa inquietante realtà, che è per l'appunto una realtà fittizia, inventata dal protagonista mi ha fatto davvero riflettere e capire di come l'uomo sia terrorizzato di essere un malato mentale.

La mente è ancora per la maggior parte sconosciuta, il che lo rende sicuramente un terreno fertile per la ricerca psicologica ma sicuramente anche una possibile (probabile) fonte di pericolo, soprattutto se contestualizziamo il tutto nella società in cui viviamo. Mi spiego meglio: non appena si saprà di più sulla nostra mente, chi mi dice che le lobby o chiunque <strong>abbia il potere</strong>, ma quello <strong>vero</strong>, non quello sulla carta, non usi tutte le tecniche possibili per entrare nella nostra testa, comandarci e infine spersonalizzarci.

Automi, ecco cosa saremo.

Questa considerazione mi ricorda l'interrogazione di filosofia di un paio di settimane fa: analisi utopistico-distopica del totalitarismo. E riflettendoci bene, il tutto calza.

E allora si ricollega il titolo del post, con alcune piccole influenze da "<em>Uno, nessuno e centomila</em>". Essere o non essere? Ma soprattutto, chi, cosa siamo?
O tutto quanto è solo un'illusione ipnagogica? mah..
