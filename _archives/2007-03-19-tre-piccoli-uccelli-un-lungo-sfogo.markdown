---
layout: post
title: Tre piccoli uccelli, un lungo sfogo
wordpress_id: 384
wordpress_url: http://blog.andvari.it/?p=384
tags: italiano
date: 2007-03-19 22:17:01.000000000 +01:00
---
Lo zio Bob cantava questa canzone...
<blockquote><em>Dont worry about a thing,
cause every little thing gonna be all right.
Singin: dont worry about a thing,
cause every little thing gonna be all right!</em></blockquote>
Nessuno ha anche solo una minima idea di quanto vorrei che queste parole fossero la realtà della vita.
<blockquote><em>Rise up this mornin,
Smiled with the risin sun,
Three little birds
Pitch by my doorstep
Singin sweet songs
Of melodies pure and true,
Sayin, this is my message to you-ou-ou</em></blockquote>
Come vorrei svegliarmi la mattina, dopo un sonno lieve, magari con qualche bel sogno. Pensando alla persona giusta, che mi dà un po' di felicità. Come vorrei svegliarmi non tardi, e avere ancora un po' di sonno, ma dopotutto nemmeno troppo. Un raggio di sole che colpisce la tenda della camera. Aprire la finestra e sentire gli uccellini che festeggiano il nuovo giorno. Avvertire che il sole lentamente scalda tutto.

Questa sì che sarebbe una mattina con i fiocchi, e invece...

<!--more-->

Invece la mattina mi sveglio molto presto, anche le rare occasioni in cui potrei a dormire: e così capita che una sera che sei andato a sentire un'amica al concerto (e dopo esserci rimasto per la voce) ed essere andato a letto all'una, ti svegli alle 8 senza più avere nemmeno un briciolo di sonno.

Apri la finestra e vedi quel tempo che non è né nuvoloso né sereno, l'aria umida e pure un po' freschina. In bocca un sapore amaro, non hai digerito nemmeno la cena di ieri sera; tanto per cambiare.

E così comincia una delle tue solite giornate di una stagione non bene precisata, una via di mezzo fra un tiepido inverno ed un insulso autunno, o forse è solo la primavera? È passato così tanto tempo dall'ultima primavera che non ci ricordiamo come essa sia? Forse sì. O forse sono io che mi sento male.

Potrebbe essere un momento così, ma potrebbe essere anche qualcosa di peggio. Almeno il mal di testa è un po' che non lo provi: almeno lui ti lascia in pace. Però forse potresti avere qualcosa di peggio, qualcosa di non meglio precisato, nemmeno dai dottori. Qualcosa che ha reso necessari 3 esami e 2 visite, portando a risultati nemmeno troppo netti. E il sangue in posti dove non dovrebbe stare è ancora presente.

E così, dopo aver verificato che non stai troppo bene puoi avviarti a scuola, e <em>mo so' cazzi</em>, come direbbe qualcuno.

Non è nemmeno una buona mattinata: si comincia con una prof che ha perso la voglia di spiegare bene la sua materia alla classe, perché quest'ultima non è portata; si prosegue nella mattinata fino ad incontrare lei, la prof che ti fa venire l'ansia. Quella che non ti fa dormire la notte, quella che ti fa sudare freddo prima dell'interrogazione, quella che è il Destino con la D maiuscola (<em>ipse dixit</em>, più o meno). No, non ce la puoi fare a passare indenne le sue ore, ti tocca semplicemente pregare un Dio in cui non credi.

Allora ti viene spontaneo di consolarti con i compagni di classe, e per fortuna qua la qualità della giornata si alza di molto e in fretta. Gli amici, sai che in fondo in fondo sono il tuo unico appiglio, la tua unica ragione per cui ti alzi la mattina, il tuo sole e la tua luna, la tua α e la tua ω.

Visto che la giornata stava prendendo una piega troppo simpatica, Eros decide di infilarsi volentieri e interferire, così la medesima persona che ti piace ti chiede un consiglio su una persona verso la quale nutre un certo interesse amoroso. E ti senti un povero coglione, come sempre. Dannatamente sempre.

Sconsolato, e pensieroso ti avvii verso casa e non appena raggiungi la tua meta, vieni accolto come si deve, o freddamente o con rimproveri. In fondo te lo meriti, la vita va così che ci puoi fare?

Ed è allora che accendi il computer, quel mirabile congegno che grazie all'allacciamento internet ti permette di essere connesso con tutti in tempo reale. E allora grazie ai tuoi compagni, ai tuoi amici, al tuo tutto ritrovi un po' di serenità. Serenità? Ho sbagliato, in effetti. Serenità di plastica, come lo schermo dietro al quale ti trovi. Una serenità che ti lascia incompleto, incapace di realizzare se quel che fai va bene, se quel che pensi di sapere sia la verità. O non te ne importa molto, o pensi che sia inutile, capire come va il mondo. Sai che in entrambi i casi quel che ti resta è un ricordo nella mente, un'illusione di qualcosa che potrebbe essere vero ma parimenti potrebbe essere non vero. 50-50 %.

E allora vai a mangiare, ti siedi ad una tavola dove i partecipanti sembrano burattini, senti parole vuote, o forse sono le tue orecchie che non vogliono sentire qualcosa che sai che in fondo o sai già o è perfettamente inutile.

E ritorni davanti allo schermo, al tuo tutto casalingo.

Finalmente è ora di andare a letto. Ho detto finalmente? Mi sono sbagliato anche in questa occasione perché andare a letto è per te una sofferenza. Hai paura, paura di non dormire. E la paura di non dormire ti fa dormire e aumenta la paura di non dormire. Sei in un circolo vizioso. Sei fottuto. E allora provi a calmarti, ti dici "pensiamo alla giornata di oggi" e allora ti deprimi. Ti accorgi che sei esattamente al punto di prima, ma ora ti sforti di pensare all'ultima volta che hai sorriso, all'ultima volta che sei stato contento delle azioni che hai fatto, all'ultima volta che hai visto il sole sulle tende o l'ultima volta che hai sentito un usignolo salutare il giorno nuovo.
<blockquote>Non si può toccare l'<span class="new">alba</span> se non si sono percorsi i sentieri della notte.

<a href="http://it.wikiquote.org/wiki/Kahlil_Gibran"><strong>Kahlil Gibran</strong></a></blockquote>
Almeno un bel sogno l'hai fatto, peccato però che non te lo ricordi. Non puoi non aver fatto almeno un bel sogno.

E così, dopo essere partiti da Bob Marley ti ritrovi ad ascoltare i Mar, l'album è "The Silence" e la canzone "The Liar", purtroppo il cantante non ti risponde e quindi non hai nemmeno uno straccio di testo.

<strong>Ma</strong>, come ogni storia triste che si rispetti, è giunto il momento del ma, del quasi lieto  fine:

Fortunatamente un giorno è diverso dall'altro, con tutte le relative conseguenze:

Ti svegli la mattina e stai nel letto ancora un pochino e ti gusti questo dormiveglia; ti alzi e sei tranquillo perché a scuola non ti aspetta nulla di preoccupante, solo ciò che era giusto che tu facessi; gli amici sono simpatici come sempre e (di conseguenza?) non ricevi una batosta amorosa ogniqualvolta parli con una ragazza. La situazione a casa non è poi così male, cioè non troppo diversa da quella di tutte le altre; il pc è metodo di svago e apprendimento (leggi Wikipedia). E delle volte la notte si dorme pure bene, ne sono sicuro (e pure i sogni belli si ricordano, sapete?)

E poi hai <a href="http://www.converse.com/index.asp?mode=pd&amp;sku=1X863&amp;csid=87&amp;bhcp=1">un paio di scarpe nuove</a>.
