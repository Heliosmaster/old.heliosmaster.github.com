---
layout: post
title: Skul'n'blog
wordpress_id: 860
wordpress_url: http://blog.andvari.it/?p=860
tags: italiano
date: 2006-12-10 21:55:51.000000000 +01:00
---
Stasera, semplicemente ho voglia di scrivere.

Cosa non lo so, sinceramente è da quando ho questo blog (ormai diversi mesi) che non ho ben capito come e cosa scrivere, così seguo l'ispirazione, come suggerisce Alex de Large in Arancia meccanica:
<blockquote><em>Ed un tratto capii che pensare è per gli stupidi, mentre i cervelluti si affidano all'ispirazione</em></blockquote>
E così commetterò un atto di superbia ma mi ritengo cervelluto, o meglio mi ritengo non l'ultimo degli sprovveduti, anche se in realtà lo sono, anche se in realtà lo siamo tutti, giacché è nella natura umana essere sprovveduti.

Quindi, di cosa potrei scrivere? Pensiamo..forse della scuola. Sarebbe il caso, è da tanto che la categoria "school'n'blog" non riceve news..

Potrei trattare di quest'ultima settimana, prima delle vacanze natalizie, che presumibilmente dovrebbe essere leggera. Sarebbe bello, sarebbe, già.

Peccato che i professori non siano d'accordo, ma anzi si siano impegnati per farci sgobbare il più possibile. Il risultato? Semplice. Domani verifica di chimica su tutto il programma (colpa di compagni un po' somarelli che l'hanno fatta arrabbiare quando io ero a casa "ammalato"), giovedì verifica di arte e di inglese, su tutto il programma anche queste.

Bah. È l'unica parola che mi viene in mente, perché altrimenti non saprei cosa rispondere a questi professori che si ritengono sapienti e sicuramente lo sono, ma in quanto a buon senso, ahimè non siamo messi tanto bene.

Meglio parlare di cose un po' più interessanti. Forse capiterà l'occasione di un'esperienza simile a quella di quest'estate a Cambridge, ma questa volta a Bornemouth.

In ogni caso sono molto dubbioso, e presto scioglierò le mie riserve sul caso, ma penso di non andarci.

D'altronde è nella natura umana contraddirsi..
