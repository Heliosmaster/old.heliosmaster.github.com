---
layout: post
title: The gift of giving
wordpress_id: 1637
wordpress_url: http://blog.andvari.it/?p=1637
tags: italiano
date: 2009-12-11 19:44:52.000000000 +01:00
---
Il Natale si appropinqua, e fin qua nessun dubbio. Che io scriva post pieni di ovvietà è altrettanto sicuro, però, con un po' di fortuna, questo sarà un post scritto un po' meglio dei precedenti. Faccio ammenda: sono sempre più distratto e sbrigativo!

Ciononostante voglio, devo, sento il bisogno di scrivere un post un po' a tema.

Tutte le volte che si avvicina questo periodo carico di eventi (in primis gli esami, le feste, quest'anno vado in Grecia), sarà che mi sono già dimenticato dell'anno precedente, sarà che sono contagiato da un morbo comune, ma mi tocca scrivere un post un po' gioioso.

Ma questa volta, proprio questa volta, a differenza degli anni scorsi, ho deciso di prendermi un po' di tempo lontano dal mio caro e consueto pc (che sta ormai tirando le cuoia), un po' di tempo per girare per le vie di Ferrara per così dire, "principali" (in termini di shopping). Beh, camminare (anche se da solo, essendo la mia bella assai lontana) fra la gente tutta ben vestita (non nel senso di eleganza, ma piuttosto in quanto a temperatura) su una strada rischiarata a giorno dalle luci natalizie (ah! che spreco!), con la temperatura di certo non polare, ma ben lontana dalla padana afa agostana (che pessima rima!), beh, mi rilassa decisamente.

COMECOSACOME? "Io", "shopping", "relax" nella stessa frase? Ebbene sì. Se un po' di tempo fa mi avessero fatto leggere questo post, beh, avrei giurato che io mai e poi mai sarei stato capace (mio malgrado) di diventare così. (ok, mi sento un po' un ex caso-umano, ma fa lo stesso)

In ogni caso, ammetto di non essere cambiato fino al midollo rispetto a quando "GIAMMAI uscire di casa per fare spese!" perché io non vado a fare shopping *per me* da una vita. Ma a questo porrò rimedio nella mia sosta macedone (forse :lol: ).

Ho scoperto che mi rilassa un sacco andare in giro per negozi per scovare i regali da fare ad amici e parenti (decisamente più i primi dei secondi). Sono estremamente contento quando vado in un negozio e lo spulcio con fare meticoloso (quando si tratta di acquisti, ah! sono una fredda macchina calcolatrice!) alla ricerca di un qualcosa da poter dare alla persona una volta accuratamente impacchettato e corredato di adeguato biglietto. Che poi il regalo in sé significa niente, ma mi fa star bene il pensiero di farlo, mi fa star bene il fatto di essere in giro apposta per quel motivo. Mi sento un po' buono insomma.

E così apprezzo il <em>gift</em> di quest'anno, quello della felicità anche sotto questo aspetto.

(<small>Sì, alla prossima mi sentirete urlare "HO-HO-HO!" :lol:</small>)
