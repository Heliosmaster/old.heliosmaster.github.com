---
layout: post
title: A new place to live?
wordpress_id: 648
wordpress_url: http://blog.andvari.it/?p=648
tags: italiano
date: 2008-07-04 12:16:03.000000000 +02:00
---
Stamattina, dopo aver parlato per un po' con una ragazza che si è appena laureata in Ostetricia a Bologna, ho deciso di cominciare subito la ricerca della casa nella città emiliana.

La mia idea era quella di andare con un amico, con Tommy o Ste (si proprio quello dell'angolo della domenica), ma comunque andare in due per evitare casino. Questa è stata la mia idea per molti mesi, ma mi sono accorto di come sia praticamente impossibile.

Già è difficile trovare casa per due persone in centro a Bologna (ok non per forza in centro, ma diciamo che dopo 5 anni di pendolarismo, ovvero di alzarmi alle 6.15 per fare 20 km e andare a scuola, mi sarei anche stufato), soprattutto alle condizioni a cui avrei voluto averla. Due camere singole e basta.

Buonanotte!

Mi sono reso conto di come già sia difficile (non impossibile) trovare posto in una camera singola, figuriamoci raddoppiare questa richiesta e sperare che non ci sia nessun altro nella casa. Proprio buonanotte.

<em>(Non riesco a smettere di guardare alla foto dell'Anna che si esalta alla batteria, ma solo il solo?)</em>

Scherzi a parte, mi sono già attivato per trovare qualcosa da vedere, per trovare una sistemazione tranquilla, anzi tranquillissima. Chi mi conosce sa come la mia tranquillità sfiori quasi i limiti del possibile, e sa che io cerco la stessa tranquillità in tutte le altre persone. Mah, si vedrà.

Nel frattempo, memore di Gumtree, il sito con cui Cruccone aveva cercato (e trovato) casa a Cambridge, ho cominciato a spulciare gli annunci nel corrispondente equivalente italiano Kijiji. La ricerca è <a href="http://bologna.kijiji.it/f-Case-in-affitto-Stanze-Posti-letto-Stanze-singole-W0QQCatIdZ301205">questa</a>.

Speriamo bene, anche se molti cercano solo ragazze. Ah se siete in ascolto fate un fischio :P
