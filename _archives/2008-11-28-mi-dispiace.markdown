---
layout: post
title: Mi dispiace
wordpress_id: 1270
wordpress_url: http://blog.andvari.it/?p=1270
tags: italiano
date: 2008-11-28 22:36:30.000000000 +01:00
---
Ci sono quelle giornate in cui la situazione può solo peggiorare. E che non vedi l'ora sia finita perché temi il "dopo". Chi crede in certe cose parla di congiunzioni di pianeti, di costellazioni avverse e quant'altro. Sfiga insomma. Io in verita, dato che penso all'universo come ad una sorta di organismo, credo piuttosto in un bilanciamento opportuno di fattori. O pure coincidenze.

Insomma, oggi è una giornata così. Di merda, insomma.

Il grafico di come va la giornata è il medesimo per chiunque: si nota facilmente la derivata, di segno sempre negativo. Poi ovviamente ci sono fattori che variano da persona a persona: potrebbe, ad esempio, andare malissimo subito e poi rimanere tale (con solo leggerissimi peggioramenti). O potrebbe essere un calando più o meno costante. (Ho un mente almeno un paio di persone che hanno vissuto l'oggi come una giornata di merda in maniera molto diversa). Non so cosa sto dicendo, anche il mio periodare si fa confuso, ma non potrebbe essere altrimenti in questa giornata così infausta.

Non ce l'ho nemmeno con il professore di Geometria. Non dico che avrei fatto lo stesso, però non ha fatto niente di particolarmente "bastardo". È semplicemente venuto a sapere (grazie a qualcuno che gli ha sventolato il foglietto durante l'ora di lezione) che avevamo i parziali dell'anno scorso e che ci esercitavamo su quelli. E il parziale di oggi è stato completamente altro e siamo andati tutti malissimo. E quando parlo di malissimo dico che ho preso un voto che varia fra il 5 e il 10. E non credo che sia andata meglio a molte persone.

Non sono preoccupato per il votaccio di oggi, anche perché in fin dei conti se si fa bene lo scritto finale non conta nulla, ma più che altro è l'idea di non avere appigli, che tutto ciò che credevi di avere capito in realtà svanisce, come una bolla di sapone che esplode, come una nuvola di fumo che svanisce.

Mi dispiace semplicemente perché ero davvero convinto di avere fatto un sacco. Ho studiato solo geometria per parecchi giorni, tanto che ho lasciato andare Analisi (e dato che martedì ho il parziale devo mettermici sotto questo w/e); meno male che ASD non avevo bisogno di lasciarla perdere perché avevo fatto io i programmi per il resto della classe e quindi ero fra i pochi che riusciva a rifarli senza pensarci tanto. E almeno il secondo parziale di oggi è andato bene: sono sicuro al 99% che se dicessi il voto che mi aspetto, questo sarà ovviamente almeno 5 punti inferiore. E non so perché, ma so solo che Murphy ci sfida.

Mi dispiace perché questa volta ero convinto che avrei fatto bene (intendo di nuovo Geometria, faccio dei voli pindarici abbastanza inutili e irritanti, lo so). Mi dispiace perché l'altra volta che ero rassegnato ho preso 22. Mi dispiace perché questa volta prenderò la metà.

Mi dispiace perché quando sono arrivato a casa è andata anche peggio. <em>It's the same old story.</em>

Mi dispiace perché ora la strada è tendenzialmente tutta in salita. Era da poco che avevo realizzato di riuscire ad apprezzare la facoltà in cui mi ero iscritto, e ho ricevuto dalla Matematica in persona (sì, la signora è abbastanza elusiva) un bel dritto nello stomaco. Grazie tante, signora Matematica.
