---
layout: post
title: Scuola Spaziale Inter...?
wordpress_id: 774
wordpress_url: http://blog.andvari.it/?p=774
tags: italiano
date: 2007-03-07 19:56:58.000000000 +01:00
---
Ebbene sì, un altro sogno malato. Questa volta però non c'era la scusante della febbre, e anche il sogno è stato molto meno travagliato: per lo meno non ho avuto brividi e calori tutta la notte.

Beh il background è un <em>topos</em> tipico dei sogni di uno studente, la scuola. I personaggi, sempre gli stessi, i compagni di classe. La cosa che era sconvolgente è che la scuola non era la solita sede, e nemmeno la succursale: ci trovavamo in un paesaggio stile Colorado, cioè montagne del colore della terra rossa e conifere ovunque. È un po' difficile da spiegare ma sono sicuro che <a href="http://linmut.sodexi.com/~italians/colorado/image002.jpg">questa immagine</a> sia molto esplicativa. Come dicevo, la scuola era un po' particolare: era una specie di stazione spaziale, ovvero con ponteggi di collegamento fra vari padiglioni (ovviamente vetrate ovunque, come ogni stazione spaziale o edificio futuristico che si rispetti).

Beh, non sarebbe davvero niente male una scuola del genere, sempre meglio di un ex-conservificio (si dice così?!)

Ma non perdiamoci strada facendo e continuiamo nel racconto della storia: ovviamente la mia classe era all'ultimo piano di questa Scuola Spaziale, e si godeva un bel panorama da lassù. L'aula era di forma circolare con una mega finestra che dava su una rampa orizzontale che la collegava con il "ponte" centrale, al quale erano collegate tutte le aule in questo modo, disposti su almeno 5 piani (chissà che scale!!). La prov dava di fronte a questa finestra perché aveva paura di cadere di sotto. Io ero verso il fondo, cioè verso la vetrata ed ero molto assonnato (cosa verosimile per due motivi: io sono assonnato <span style="text-decoration: underline;">tutte le mattine</span> anche normalmente, era di notte e forse conscio che stavo sognando, sapevo che stavo dormendo, perchè ero stanco) e per questo motivo avevo appoggiato la testa sul banco.

la prof (Miss Moroon) stava spiegando la sua materia, quando A comincia a risponderle davvero male, conversazioni del tipo:

<strong>Moroon</strong>: A, dimmi chi ha fatto blablabla
<strong>A</strong>: Oh cosa vuoi? Io non ti dico un bel niente!
<strong>M</strong>: A! Come ti permetti!
<strong>A</strong>: Eh io faccio quel caz*o che mi pare!
<strong>M</strong>: A! Non usare questo linguaggio con me, hai capito???
<strong>A</strong>: Eh sennò cosa mi fai, eh brutta ************???

Dopo questo dialogo, io m'ero un po' ridestato dal mio sonno, più che altro incredulo che A possa aver risposto così male a M (benché questa ammettiamolo, a volte, si meriterebbe del tutto scenate così)

La situazione pare calma (chissà come ha fatto a calmarsi dopo un dialogo del genere?!) quando arriva una ragazza ( dal nome a me ignoto, ma che di vista conosco abbastanza bene, giacché la vedo quasi tutte le mattine sul pullman e l'ho salutata una volta per sbaglio ) di corsa dalla rampa, entrando dalla vetrata che avevamo lasciata aperta per il caldo e tutta incazzatissima arriva attaccata alla cattedra della prof e fa:

<strong>R</strong> (ragazza ignota): TI ODIOOOOOOOOO!
<strong>M</strong> (faccia <a href="http://letturalenta.net/wp-images/blog/stupore.jpg">come questa</a> ): ...
<strong>R</strong>: TIODIOTIODIOTIODIOOOOOOO!! Sei una zocc**a, una putt**a!!!!!

Tutti ci guardiamo intorno con facce incredule mentre la ragazza comincia a tirare pugni e calci alla cattedra.

Forse non ho reso bene l'idea ma l'arrivo di questa ragazza, i suoi calci-pugni e i successivi improperi e anche la successiva fuga per la stessa via dalla quale era giunta poc'anzi si sono svolti in un battito di ciglia, tant'è che mi stropicciavo gli occhi credendo di sognare (l'ironia di sognare di stare sognando).

Beh, non appena questa ragazza scappa in lacrime e arriva circa a metà della rampa un terremoto sconvolge la Scuola Spaziale. La rampa era spezzata in due formando una V rovesciata (non erano molto inclinate queste semi-rampe tuttavia) e la ragazza stava seduta a metà piangendo e piangendo.

Un paio di mie compagne sono corse a consolarla mentre noi eravamo indaffarati a fare chissà cosa con la prof.

A questo punto il sogno è davvero nebuloso, ricordo solo che ad un certo punto stavo saltando sopra le cime delle aule circolari, ma facevo salti di molti metri, come se fossi un supereroe!

Anche questo è il caso di pronunciare questa frase: "<strong>È grave dotto'?</strong>"
