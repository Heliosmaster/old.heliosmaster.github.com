---
layout: post
title: Francisco Goya
wordpress_id: 400
wordpress_url: http://blog.andvari.it/?p=400
tags: italiano
date: 2008-04-28 12:45:55.000000000 +02:00
---
Un altro riassunto di arte direttamente dal mio quaderno:
<blockquote>Francisco Goya (1746 – 1828)
<br id="mt7x" /> Francisco Goya y Lucientes nasce presso Saragozza nel 1746, e durante l'infanzia frequenta la scuola dei Padri Scolopi di quella città, mentre dal 1760 segue privatamente le lezioni di José Luzan, un modesto pittore locale. Nel 1769 decide di intraprendere un viaggio di studio in Italia, allo scopo di studiare le fonti di quel classicismo che, allora, costituiva il modello di riferimento della cultura accademica. Nel 1785, grazie alla notorietà acquisita, l'artista viene nominato vicedirettore di pittura alla prestigiosa accademia di San Ferdinando, mentre nel 1792 diventa "primo pittore da camera del re", una carica che conserverà praticamente fino alla sua morte.<br id="o7t4" /><br id="whcx" /></blockquote>
<blockquote>
<div id="ww28" style="text-align: left;">Nelle opere di Goya è facilmente riscontrabile una grande raffinatezza compositiva e cromatica, mentre il colore è usato con spontaneità e freschezza inconsuete per una pittura di corte, ed è steso in campiture larghe e squillanti, con l'uso della della giustapposizione di colori caldi e freddi, con la soppressione quasi totale di qualsiasi effetto di chiaroscuro. Tale vivace contrasto vivifica i colori, facendoli percepire più decisi e sgargianti di come sarebbero apparsi si fossero stati giustapposti a colori di tono simile. È presente anche un raffinato gioco di luci e ombre, che dà immediatezza alle scene da lui ritratte; questo effetto è realizzato tramite sgargianti colpi di luce, eseguiti mediante veloci pennellate. Una delle opere più celebri del pittore è la serie su Maja, composta da "La maja vestita" e "La maja desnuda": in queste due tele, che raffigurano lo stesso soggetto, la <em id="p_yj">maja</em>, ovvero la ragazza del popolo, nella medesima posizione, ma in una tela questa è vestita, mentre nell'altra è nuda. Se si prende sotto esame la <em id="i954">Maja desnuda</em>, si può notare come siano esplicite le influenze di Giorgione e di <span id="xa.e" class="mw-redirect">Tiziano</span>. La differenza, qui, è che la donna rappresentata non è una dea, né una figura idealizzata, ma una semplice popolana che acquista dignità aristocratica.</div></blockquote>
