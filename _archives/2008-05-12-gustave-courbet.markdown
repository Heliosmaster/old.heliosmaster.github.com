---
layout: post
title: Gustave Courbet
wordpress_id: 422
wordpress_url: http://blog.andvari.it/?p=422
tags: italiano
date: 2008-05-12 10:13:51.000000000 +02:00
---
Ancora un riassunto artistico, questa volta si parla di realismo:
<blockquote>Capostipite indiscusso del realismo pittorico francese, Jean-Désiré-Gustave Courbet, nato a Ornans nel 1819, si formò da autodidatta, iniziando la propria attività nel solco della tradizione romantica e dedicandosi soprattutto alla copia dal vero e al rifacimento di alcuni dipinti del Louvre. Ben presto arrivò a rifiutare radicalmente ogni tipo di influenza e di compromissione con tutte le forme d'arte ufficiali e, nonostante sia stato sempre contrario all'insegnamento dell'arte, nel 1861 aprì una propria, singolarissima scuola, in evidente polemica con l'Accademia e le altre scuole d'arte ufficiali. Courbet era infatti del parere che l'arte non potesse essere appresa meccanicamente, ma che fosse l'individuale risultato dell'ispirazione dell'artista. Per questo motivo, egli non impartiva mai lezioni teoriche, ma consentiva che gli alunni gli stessero accanto mentre dipingeva, al fine di apprendere i segreti del mestiere.<br id="chzk0" /><br id="ud.d1" />Courbet fu un artista senza mezze misure: la sua sete di realismo aveva radici culturali lontane e la tecnica adottata è straordinariamente innovativa e personale. Nella scelta dei temi l'artista abbandona di colpo qualsiasi riferimento storicistico concentrandosi sui piccoli fenomeni del quotidiano, registrati con l'impersonale distacco di un osservatore oggettivo e ribadendo che il proprio scopo è quello di fare dell'arte viva, esaltando la realtà. Alcune opere in cui emerge questa visione della pittura sono "<span id="kck70"><em id="mx_k0">Lo spaccapietre</em></span>", "<span id="kck71"><em id="mx_k1">Atelier del Pittore</em></span>",  "<span id="kck72"><em id="mx_k2">Fanciulle sulla riva della Senna</em></span>".<br id="kck73" /><br id="kck74" />Il realismo di Courbet non deve indurre a credere che l'artista costruisse i suoi dipinti in modo casuale, al contrario egli dimostra una grande attenzioni ai problemi compositivi anche quando la composizione sembra non esistere. Il pittore è attento alla resa realistica fino dalle prime fasi preparatorie, e il disegno assume fin dall'inizio un valore documentativo, per rispecchiare la realtà. L'equilibrio compositivo e la giustapposizione dei colori vengono studiati con molta attenzione, al fine di riportare la natura ad un massimo di potenza e intensità. La resa dei particolari rimanda all'immediatezza di Delacroix, preludendo dall'altro alla resa sintetica di Manet. Courbet apre di fatto la strada alla fervida stagione del Realismo francese, sulla quale si innesterà poi anche tutta la straordinaria esperienza impressionista.</blockquote>
