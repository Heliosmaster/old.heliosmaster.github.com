---
layout: post
title: Proteste e resistenza
wordpress_id: 1863
wordpress_url: http://blog.andvari.it/?p=1863
tags: italiano
date: 2010-12-07 23:15:58.000000000 +01:00
---
In questi giorni, il mio mondo, ovvero la realtà in cui io sono immerso, è in un bel casino. E, per una volta, non sto parlando di niente di personale.

Due avvenimenti, due ambiti totalmente diversi: la riforma universitaria e Wikileaks.

E io, come reagisco a tutto ciò? In un modo che non credevo fosse possibile. Ma andiamo con calma.
<ul>
	<li>Per quanto riguarda la riforma universitaria, sono molto ma molto disilluso e sconsolato. In questo ambito, ovvero nella realtà politica italiana, ci ho praticamente rinunciato. E, dal basso dei miei 21 anni, è una cosa brutta. Se neanche i giovani hanno la speranza di migliorare le cose, dove finiremo? Bella domanda, a cui però non so rispondere.Voglio qua citare invece, uno scambio di battute (avvenuto su facebook) che dovrebbe rispecchiare il mio pensiero in proposito:
<blockquote><strong>C: Perché non stiamo manifestando? Perché a Ferrara non ci stiamo facendo sentire? Perché non stiamo organizzando qualcosa?! Vi prego, ditemi che ci sono manifestazioni in arrivo! Ditemi che stiamo per scendere in piazza! Chiunque sappia qualcosa, non esiti a farmelo sapere!</strong>

Io: ecco, non sono d'accordo. la mia bella, il suo primo anno, ha perso una sessione di esami perché la sua università era occupata. e c'è il rischio anche quest'anno. e se anche ferrara è occupata e non si riescono a dare esami, perdiamo un anno. e non è bello per niente.

<strong>C: Sì ma non è neanche corretto,secondo me, dire "Ok,tento di laurearmi alla svelta per poi andarmene". Questo è il nostro Paese, che ci piaccia o no,è anche nostra responsabilità renderlo un pochino migliore.</strong>

Io: Non fraintendermi, sono d'accordo che si debba fare qualcosa, ma secondo me il "sistema italia" è così marcio e in preda alla corruzione (non dico solo economica, ma morale) che, ora come ora, ritengo che una sollevazione popolare (generalizzando l'"occupazione") non sia matura, cioè non porti a nessun effettivo miglioramento della situazione.
Ben inteso, io non mi riferisco ad una protesta contro il DDL "Gelmini" che stasera sarà eventualmente approvato o meno, ma ad una "sollevazione popolare" atta a modificare realmente il sistema, facendo si che l'università italiana sia davvero meritocratica e, più in generale, che funzioni bene.
Il rischio è, come dicevo, che ora come ora non ci sia una vera e propria alternativa, più che altro perché noi (e come noi intendo noi giovani, sia studenti universitari che ricercatori) non siamo sufficientemente presi in considerazione dalla classe politica, e quindi le proteste le vedo non particolarmente efficaci, e quindi non ritengo giustificabile un blocco della didattica. Già a inizio anno abbiamo perso due settimane per la protesta dei ricercatori, che si sono tradotte in "50% delle lezioni in più a settimana", circa, e in questa ottica un'eventuale occupazione la vedo più come un male che come un bene (anche memore di quanto successo in Grecia alla mia bella).

Faccio mia la copertina di Wired di questo mese, che dice che finché le promesse elettorali sono come quella del ponte sullo stretto, e non per la banda larga, c'è ben poco futuro per l'Italia, in quanto a innovazione, sviluppo e crescita.

<strong>C: E quindi la risposta al fatto che nessuno ci ascolta sarebbe non farci sentire?
L'occupazione e le manifestazioni servono per creare problemi, perché se chiederlo per favore non serve, allora si alza la voce.
Magari evitiamo i fumogeni sulla polizia, però facciamoci sentire.
Oggi io ho manifestato a Ferrara e, se occupano, io occupo.
L'anno prossimo, probabilmente, non avrò nemmeno più la facoltà, perché si sa che la mia è la prima a cadere, quindi che dovrei fare? Stare zitta e buona perché i politici non mi vogliono ascoltare?
Aspettare una riforma della legge elettorale che non arriverà mai?
Sperare che Berlusconi e tutti quelli che la pensano come lui muoiano o vengano illuminati?
Se nessuno difende i nostri diritti, abbiamo il dovere di difenderli da soli, alzando la voce, occupando. E sì, questo crea casini, crea ritardi, crea problemi.
Se non c'è un'alternativa, me ne inventerò una.
Se la classe politica non mi ascolta, alzerò la voce fino a rompergli i timpani, fino a quando saranno costretti a ascoltare.</strong></blockquote>
È una situazione così difficile.. sono d'accordo con entrambe le parti! (d'altronde, è anche impossibile che non sia d'accordo con me stesso :lol: ).

Ma, a parte questo, il succo è che non mi sento di partecipare a niente. Suppongo che il motivo sia perché io sono già con una gamba fuori dall'Italia, già in prospettiva di condurre la mia esistenza altrove (per ora solo temporaneamente, e poi vediamo quel che il destino ha in serbo per noi). E l'Italia, con la sua classe politica, è messa "male male male male" (cit.), e di certo non mi fa venire voglia di restare. Che poi all'estero sono messi pure peggio, ma concedo al resto del mondo il beneficio del dubbio. E si scoprirà, man mano, quel che serve.</li>
	<li>Altro esempio: Wikileaks.Cosa sia successo, lo sanno tutti. E ho qualche link interessante: <a href="http://rww.to/ezDyte">uno</a>,  <a href="http://bit.ly/gr8Wuz">due</a>, <a href="http://ow.ly/3j91p">tre</a>, <a href="http://t.co/5Y8fnb5">quattro</a>.
La cosa più sconvolgente, è quanto io mi senta coinvolto. A differenza di quanto succede per l'università, vorrei fare davvero tutto il possibile perché Wikileaks continui ad esistere e continui a fare il lavoro che fa.
E mi sembra di essere in V per Vendetta, e mi viene voglia che internet diventi resistenza. Che <a href="http://en.wikipedia.org/wiki/Anonymous_(group)">Anonymous </a>(che io ritengo i guerriglieri di internet, e che sarebbe ora cominciassero a fare del Bene!) si scateni, che i mirror di Wikileaks fiocchino.

E che finalmente qualcuno stia a sentire la EFF, e quel che ha da dire sulla sicurezza di internet, e sull'informazione in generale.

<em>War is coming!</em></li>
</ul>
