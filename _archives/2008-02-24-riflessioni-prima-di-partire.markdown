---
layout: post
title: Riflessioni prima di partire
wordpress_id: 290
wordpress_url: http://blog.andvari.it/2008/02/24/riflessioni-prima-di-partire/
tags: italiano
date: 2008-02-24 15:55:50.000000000 +01:00
---
Mancano solo 3 ore alla partenza, più o meno. Sinceramente non so quanto mi senta pronto e quanto abbia realizzato che passerò una settimana a Parigi con la mia classe e i due professori più matti che ho (o quasi).

Non sono carico al 100%, e credo fortemente che arriverò alla fine di questa breve vacanza distrutto; e poi sarà ancora peggio perché non ci saranno tappe intermedie fino all'esame o quasi (esclusa Pasqua, credo).

Pertanto a Parigi lascerò la voglia di cazzeggiare, o perlomeno, lascerò lì l'opportunità di farlo, perché voglio fare un esame un po' fatto bene, tuttavia senza dovermi ammalare. (Questa piccola nota perché per quanto riguarda la 3ª prova di ieri, ho potuto constatare quanto sia facile lasciarsi prendere dal panico e cadere in preda all'ansia, e mi riprometto di non essere in quelle condizioni per l'esame di stato)

Questo piccolo inciso per dire che sarò abbastanza spensierato per le strade di Paris, ma nemmeno troppo, visto ciò che mi aspetta quando tornerò.

<a href="http://www.bbc.co.uk/weather/5day.shtml?world=0040">Ho appena controllato il tempo</a>, sarà generalmente più caldo che qua a Cervia in questi giorni, e ciò mi rallegra. Complice anche la malattia che mi ha fatto percepire di più il freddo, ma questi giorni sono stati veramente pessimi, e ora fuori c'è un nebbione che non si vede una <em>cippa</em>, tanto per essere fini.

Nonostante questo, saremo distrutti. Perché, per visitare tutta la città, faremo almeno 20km al giorno.

Passerò una settimana con i miei compagni, che coincidono anche con i migliori amici che ho. Di questo sono abbastanza contento, ma spero che non si ripetano delle situazioni già avvenute lo scorso anno, durante <a href="http://blog.andvari.it/2007/04/19/back-cpdv-atto-0/">la famosa gita</a> . Sono cambiato e, più in generale, siamo cambiati tutti.

Speriamo di riposare a sufficienza, crolleremo tutti come salami!
