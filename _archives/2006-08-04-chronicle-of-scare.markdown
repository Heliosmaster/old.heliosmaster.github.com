---
layout: post
title: Chronicle of scare
wordpress_id: 1035
wordpress_url: http://blog.andvari.it/?p=1035
tags: italiano
date: 2006-08-04 16:44:21.000000000 +02:00
---
Non pensavo potesse accadere, era la mia più grande paura ma è avvenuto. E spero non riaccada mai più.

Non preoccupatevi non stavo parlando di qualcosa di grave, o per lo meno, qualcosa che per me è molto brutto, anche se ciò potrà essere giudicato molto duramente dagli altri. Bando alle ciance e ai giri di parole, racconto tutto per filo e per segno ciò che è accaduto: la connessione è morta.

Il che potrebbe suscitare commenti del tipo : "<em>massì, e che vuoi che sia!</em>" o "<em>Dai! non succede niente senza connessione per un po'</em>"

Concorderei con questi commenti se non fossi internet dipendente, oppure se non avessi, come dire, cose importanti in internet. Ma non è l'uso che faccio della rete l'argomento di questa disquisizione, bensì il resoconto dettagliato degli avvenimenti.

<!--more-->

Giovedì 3 Agosto 2006:

20:37 CEST: Mentre stavo lavorando alla stesura delle voce <a href="http://it.wikipedia.org/wiki/Mánagarmr" target="_blank">Mánagarmr</a> noto che non carica più le pagine web, e mi accingo a controllare lo stato della connessione sul router, notando che la luce <em>SYNC</em> e <em>Online </em>sono dannatamente <strong>spente</strong>. Beh, non è la prima volta che capita che cade la linea, - dico fra me e me - allora aspettiamo un po', di solito fra qualche minuto ritorna.

20:45 CEST: Sconsolato, non molto preoccupato, accendo il televisore su Italia 1 e guardo Real Tv e la potenza distruttiva di un tornado. Nel frattempo, comincio a diventare ansioso man mano che il tempo passa, giacché mi accorgo di controllare le lucine sul router ogni 10 secondi. Dopo che sono passati una ventina di minuti vado a mangiare, sicuro che al ritorno la connessione sarebbe stata disponibile.

21:20 CEST: Dopo una ventina di minuti e dopo 40 circa dalla caduta della connessione ritorno nella stanza ove è dimorato codesto calcolatore notando con forte disappunto che le luci del router erano ancora <em><strong>dannatamente spente</strong></em>.

21:22 CEST: Chiamo il 159 per sapere qualcosa, ma ricordo che il numero per l'assistenza tecnica è un altro, però non riesco a ricordarlo, pertanto chiamo l'unico numero che mi viene in mente.

21:23 CEST: Vengo gentilmente informato che il servizio di assistenza tecnica risponde all: 800990100, pertanto compongo quel numero.

21:25 CEST: Chiamo quel numero e vengo informato che devo staccare tutti gli apparecchi telefonici, collegare il router alla presa principale della casa (praticamente impossibile capire quale sia a casa mia, visto il casino) che dovrebbe essere quella vicino all'ingresso (di quale appartamento, come? dove?), facendo attenzione a non usare né prolunghe né filtri per non disturbare il segnale e verificare che il router vada o meno. Mi viene richiesto il numero di cellulare, e io credevo che l'operatore mi voglia richiamare lui, facendo in modo che seguisse solo lui la pratica

21:40 CEST : Ho effettuato il controllo ma le luci del router continuano ad essere - perdonate il linguaggio  - <strong>fottutamente spente</strong>. Segue serie di imprecazioni in lingue sconosciute.

22:00 CEST : Continuo ad attendere la telefonata dell'operatore

22:20 CEST: Dopo aver fatto una decina di partite a KMahJongg decido di richiamare.

22:25 CEST: Dopo aver scelto le varie opzioni vengo messo in attesa mentre dal terminale telefonico giunge la musichina di James Kakande

22:35 CEST: Ormai ho imparato a memoria la canzoncina di James Kakande.

22:40 CEST: Basta - penso -, mi sto agitando, provo a richiamare, anzi faccio richiamare mio babbo.

22:50 CEST: Finalmente risponde un operatore, il quale gentilmente mi spiega che dovevo lasciare tutto staccato e richiamare col cellulare sennò non possono segnalare il guasto e bla bla

23:00 CEST: richiamo col cellulare e stranamente rispondono subito, segnalo la questione e loro aprono il guasto nel loro apparecchio. Mi viene gentilmente detto di aspettare dai 3/4 giorni lavorativi. Ossignore, siamo di giovedì, 3/4 giorni lavorativi corrispondono a circa mercoledì/giovedì della settimana prossima. <strong>D'oh</strong>.

23:30 CEST: Dopo aver guardato tutti i canali non criptati possibili immaginabili mi metto a giocare a KMahJongg ascoltando il mio gruppo preferito, i Sigur Rós.

00:30 CEST: Dopo aver giocato a tutti i giochini possibili immaginabili su KDE decido di andare a letto.

01:00 CEST circa: Finalmente addormentato

Venerdì 4 Agosto 2006

Notte: Sogno che la connessione sia tornata, che stia spiegando ad un amico come usare Ubuntu e che la connessione è ancora felicemente lì.

10:00 CEST: Suona la sveglia (la mamma) e vengo gentilmente richiesto per accompagnare il papà al centro TIM per comprare una scheda PC-Card perché per motivi lavorativi c'è bisogno della rete.

10:30 CEST: Dopo aver fatto colazione e verificato che la rete <strong>NON </strong>era tornata, mi reco al centro TIM in piazza A. Costa

10:35 CEST: Dopo aver sentito che senza promozioni mensili costa 6 € 6 al MegaByte (non si diceva MebiByte?), per riprendermi dallo shock, saluto gentilmente i commessi e scappo a casa a gambe levate

11:00 CEST: Dopo aver controllato che la connessione non era tornata, mi sono deciso a recarmi in biblioteca, almeno lì internet c'è. E poi ci lavoro, quasi.

11:05 CEST: Prima di partire, ricevo un pacco da Internet Book Shop: I miti nordici di Gianna Chiesa Isnardi, finalmente!

11:15 CEST: Apprendo che anche la biblioteca è in crisi con la piattaforma SEBINA (internet funziona) e pertanto si segnano i numeri dei libri a mano e inseriranno tutto nel database.

13:00 CEST: Torno a casa dopo aver controllato la posta e dopo essermi segnato il numero per Libero Free (il normalissimo 56k) perché ce n'è bisogno per le emergenze

15:00 CEST: Dopo aver pranzato e guardato la tv (come si possono saltare i griffin?) mi reco in biblioteca per andare in internet dal di là

15:05 CEST: La biblioteca è chiusa e se telefono mi rispondono i vigili, ok ripasso dopo

16:00 CEST: 5 minuti prima di partire, noto che casualmente la luce SYNC <strong>lampeggia</strong>, wow abbiamo fatto passi da gigante, vuol dire che la portante c'è ma la connessione no. Corro di sopra per vedere se per caso era il portatile col 56k che mandava un qualcosa di feedback al router (sì lo so, sono ignorante, non so cosa possa succedere in questi casi). Dopo aver appurato che il pc era disconnesso dai 56k noto che la lucina SYNC <strong>è fissa</strong>. Apro Mozilla Firefox per vedere se la connessione è attiva e noto che la spia Online <span style="font-weight: bold;">si accende</span>. Dopo aver verificato che la connessione c'è, immediatamente si spengono entrambe le luci e la connessione non c'è già più.

16:06 CEST: Si riaccende tutto quanto, destinato a non spegnersi.

Sospiro di sollievo, fiuu.

La cosa che mi preoccupava di più non era tanto di per sé la mancanza di connessione, perché potevo anche farne a meno per 3/4 giorni, cioè, non proprio farne a meno, ma potevo rimediare o andando dal vicino, o in biblioteca. E poi devo ancora fare tanti compiti, ne avrei approfittato.

Il fatto che mi preoccupava era che non sapevo bene se e come sarebbe stato risolto il problema. Memore di tanti casi di Mimandaraitrè (già Mimandalubrano) nel quale avevo appreso che le compagnie telefoniche se ne fregavano altamente dei clienti, ero terrorizzato che potesse accadere la stessa storia anche a me.

Per fortuna non è stato così e posso tornare a respirare, però che fifa :-P

16:30 CEST: È il caso di postare un'esperienza così ;-)
