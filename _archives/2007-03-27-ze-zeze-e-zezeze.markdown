---
layout: post
title: Zè, Zezè e Zezezè
wordpress_id: 636
wordpress_url: http://blog.andvari.it/?p=636
tags: italiano
date: 2007-03-27 16:11:10.000000000 +02:00
---
Leggendo <a href="http://cryptex.wordpress.com/2007/03/18/un-senso-non-ce-lha/">codesto post</a>, mi è venuta in mente "Le tre mosche", una storiella che ricordo dai tempi dell'asilo:

<img class="mce_plugin_wordpress_more" title="More..." src="http://www.frieda.it/helios/wp-includes/js/tinymce/themes/advanced/images/spacer.gif" alt="More..." width="100%" height="10" />
<blockquote>Volevo raccontare di cavalieri e draghi
di principesse e maghi di streghe fate e re.
Ma in questa storia ahimè ci sono solo mosche,
e in tutto sono tre.

La prima si chiama Zè, Zezè la seconda,
e la terza Zezezè le mosche dunque erano tre.

(un giorno disse Zè)
«Sono stanca di questa vita grigia
di questo cielo e di questa città
ho deciso di fare la valigia
e di andare per il mondo qua e là»

«Hai un sacco di ragione
Parto anch'io senza esitazione
Vorrei provare un giorno l'emozione
Di posarmi sulla cacca del leone».

(disse Zezezè)
«Se vai davvero nell'Africa lontana
non c'è dubbio che io verrò con te
daremo insieme la caccia alla banana
e nel deserto ci berremo il thè»

«Amica nostra come sei ignorante
Fecero le altre in coro
Non sai che le banane sono piante
Come il fico il pappagallo e il pomodoro»

«Cacceremo invece l'elefante
L'ippopotamo e anche il sicomoro
Partirono quindi tutti e tre»
Zè, Ze ze e Ze ze zè.

Svolazzando tutto intorno
si guardarono un po' intorno
e attraverso boschi e prati
arrivarono a Frascati

Ma che viaggio faticoso
c'è bisogno di riposo
Prima di volare via
«Ci fermiamo all'osteria»

Ordinò un boccale Zè
Due boccali bevve Zezè
Ze ze zè ne scolò tre

Dopo aver gustato il vino
Mentre già scende la sera
Vanno a fare un riposino
Su una grande ragnatela

Disse Zè «Bella bevuta»
Zezè disse: «Che bella vita»
Zezezè: «Che bel viaggiare»
Poi si misero a russare
A russare tutte e tre
Zé, Zezè e Zezezè

Stan ronfando a più non posso
quando un ragno bello grosso
che del posto era il padrone
fa il suo giro d'ispezione
«Guarda un po' qui cosa c'è»
Disse il ragno e si mangia Zè.

Molto pianse Zezezè
e Zezè si disperò
Disse il ragno: «Ma perché
Non vi state zitte un po'»
E anche loro si mangiò

Dunque in tutto erano tre
ma in questa storia ahimé
nemmeno più una mosca
a questo punto resta
Non più Zè, non più Zezè
E neppure Zezezè
Son sparite tutte tre.

«Alla fine della storia
cari sciocchi lo sapete
Tanta strada non farete
Finisce qui la nostra baldoria»</blockquote>
Di questa storia ho tagliato solo gli intermezzi cantati "lalalalalalalalala", quindi è proprio così l'originale.

Riflettendoci un attimo sopra, non sono inquietanti queste storie che si raccontano ai bambini? Cioè, un bimbo spensierato, che pensa a giocare con gli amichetti, magari ha già adocchiato un'amichetta (eh marpioni si nasce :wink: ) e forse sta pensando quale animaletto gli piaccia di più, se la puntinata coccinella o la goffa paperetta, e gli viene raccontata una storia che non ha un filo di morale.

Mi spiego meglio, ci sono tre mosche (e già la mosca è l'animale nobile per antonomasia, certamente :lol: ), insoddisfatte della loro vita, e che fanno? scappano lasciandosi i problemi alle spalle, così come i bambini nel loro futuro scapperanno da tutte le asperità che riserva loro la vita, e non affrontandole come si dovrebbe. Ma, proseguiamo... Allora queste 3 mosche decidono di partire all'avventura e si fermano in un'osteria e praticamente si ubriacano e vanno a smaltire una sbronza su una ragnatela. È chiaro che vengano mangiate e ciò può risuonare come un avvertimento verso il giovane pubblico, se vi ubriacate finite male.

E ciò mi può stare anche bene.

Ma...non è un po' triste che la favola finisca così? Io non ricordo come rimasi dopo averla ascoltata interamente (anche se non me la ricordavo nemmeno un po' a dire la verità, a parte il pezzo della cacca del leone :lol ), ma suppongo che un bambino sentendo che tutti i protagonisti muoiono, non ci rimanga un granché bene.

Ora una considerazione da parte di voi lettori sarà spontanea: "Ma che cazz di deliri stai a cogitare su una semplice favola?"

Parafrasando Jessica Rabbit direi: "Non lo faccio apposta, è che mi pensano così"
