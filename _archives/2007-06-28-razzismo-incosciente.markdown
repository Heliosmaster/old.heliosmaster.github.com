---
layout: post
title: Razzismo incosciente
wordpress_id: 223
wordpress_url: http://blog.andvari.it/2007/06/28/razzismo-incosciente/
tags: italiano
date: 2007-06-28 16:18:20.000000000 +02:00
---
<p>Ebbene sì, sono un incoscio razzista.</p>
<p>Stanotte ho sognato di essere in un autobus, uno di quelli che 9 mesi all'anno mi porta a scuola (e ovviamente anche il ritorno), e io mi siedo in fondo, nel posto centrale nell'ultima fila.  Dopodiché alla fermata successiva, salgono due uomini, non italiani. Uno aveva la carnagione tipica di una persona proveniente dalla turchia o dai paesi arabi, mentre l'altro sembrava più africano africano, con la pelle scura. Beh vedo questi due uomini che avanzano verso di me e arrivano al mio posto e con un braccio ciascuno mi immobilizzano e mi tengono fermo, mentre con l'altro credo che stiano <em>ravanando </em>nelle mie tasche. Al che, io mi accingo ad urlare, ma come mi capita spesso nei sogni, o meglio, negli incubi, il mio urlo è strozzato e non esce neanche un suono, allora riprovo cercando di calmarmi e stavolta riesco nel mio intendo di gridare "Aiuto! Aaaaaaah".</p>
<p>Il mio grido di allarme ha successo e vengo raggiunto da alcune persone che immobilizzano quei due, e in particolare ricordo <a href="http://sbisolo.wordpress.com">lui</a>.  Beh mi ricordo che mente si chiamava la polizia (eravamo su un autobus dopotutto), loro erano riusciti a liberarsi e dopo una zuffa li avevamo di nuovo legati. E, ancora una volta, si sono slegati e quello con la carnagione più chiara, lo pseudoarabo, era riuscito a scappare saltando dall'autobus mentre  io avevo acciuffato quello nero e avevo cominciato a sbattere la sua testa contro uno dei pali che solitamente si trovano negli autobus, e ricordo di averlo percosso finché dalla sua testa un sangue scuro non usciva copioso.</p>
<p>Al che mi sono svegliato.</p>
<p>Ma è molto grave, dottore?
</p>
