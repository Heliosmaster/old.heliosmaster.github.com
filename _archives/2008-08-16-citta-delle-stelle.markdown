---
layout: post
title: Città delle stelle
wordpress_id: 893
wordpress_url: http://blog.andvari.it/?p=893
tags: italiano
date: 2008-08-16 14:35:51.000000000 +02:00
---
<a href="http://www.anobii.com/books/Citt%C3%A0_delle_stelle/9788804566663/01bff24f266b419ca5/">Città delle Stelle</a> di <a href="http://en.wikipedia.org/wiki/Jed_Mercurio">Jed Mercurio</a>: ho finito questo libro giusto l'altro ieri ed ecco una sorta di recensione.

Partirei direttamente dal titolo "Città delle stelle" non è molto correlato alla trama, perlomeno non quanto l'inglese "Ascent" che poi è il titolo originale. Questo romanzo parla invatti della biografia di Evgenij Eremin, a partire dalla sua infanzia in orfanotrofio, l'età adulta come asso degli assi nella guerra di Corea, e infine la parte terminale della sua vita come cosmonauta. L'ascesa, la brama incredibile di andare sempre più su, di mettersi in gioco e superare i propri limiti è l'unico vero tema di questo libro, e pertanto trovo che il titolo originale sia più adeguato.

La prima parte del libro parla dell'infanzia in orfanotrofio e devo dire che in più di un'occasione Jed Mercurio ha un pelino esagerato con i dettagli. Sinceramente, stavo bene lo stesso anche senza la descrizione dei bulli che sodomizzano i bambini sulla stufa, soprattutto senza la descrizione fisica dei loro gesti. Devo dire però quando alla fine Evgenij si vendica infilando un dito in un occhio al suo aguzzino e facendoglielo esplodere, si prova un brivido di gioia, alternato a un conato di vomito.

La seconda parte, ovvero la carriera di Eremin nella VVS, l'aviazione sovietica, è la parte che mi ha esaltato di più. Sono stato decisamente catturato dal percorso di Eremin, dal primo volo come gregario, al suo utilizzo di ricognitore grazie agli occhi da falco, e la sua breve ascesa fino a diventare asso, doppio asso, triplo asso, quaduplo asso e infine asso degli assi.

La parte terminale è quella più carica di significato, non mi è dispiaciuta ma, visto che l'autore descriveva accuratamente tutti i movimenti di Eremin in assenza di gravità, mi è stato un po' difficile riuscire a visualizzarli bene, anche se mi sono immaginato una cosa simile a Planetes.

Tutto sommato questo libro non mi ha lasciato deluso, l'ho finito in 2 giorni, è di semplice lettura e non è mai troppo pesante. L'unica piccola pecca è un errore a pagina 277, che spero venga corretto al più presto.
