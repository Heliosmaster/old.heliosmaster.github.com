---
layout: post
title: Perché perché...
wordpress_id: 241
wordpress_url: http://blog.andvari.it/2007/05/26/perche-perche/
tags: italiano
date: 2007-05-26 22:50:59.000000000 +02:00
---
la partita non è stata di pallone, anche se a dir la verità un pallone c'era.

Sudore, sangue e gioia: ecco il resoconto della partita in poche e terribilmente semplici parole.

Un match costellato da tanti errori, davvero troppi per una squadra che ho visto essere capace di grandi cose...Dopotutto non è mica il campionato che facevo io, questo è l'elite..e siamo alle fasi regionali.

Avanti noi, avanti loro, avanti noi, avanti loro, avanti loro, <strong>dannatamente </strong>avanti loro.

Poi, la svolta. Qualche tripla decisiva e un paio di recuperi messi a segno in maniera spettacolare fanno crollare il morale degli avversari, venuti da chissà dove in quel di Bologna, anzi Zola Predosa, per contendere ai magici ragazzi romagnoli l'accesso alla finale in programma per domani.

E così, questi giovani in tenuta blu, hanno convogliato le loro forze verso quell'anello e quella retina, e i tifosi sono stati davvero il 6° uomo. Loro sì che c'erano a soffrire quando gli avversari prendevano tutti quei rimbalzi in attacco, quando gli attacchi non andavano a segno, ma erano lì, anche e <strong>soprattutto</strong>, per gioire per i recuperi, per le stoppate, per le triple e per i semplici canestri in contropiede.

Il basket è fatto di cose semplici, e con le cose semplici, ma nemmeno troppo, la Carisp ha vinto e domani, stesso palazzetto (pessimo, ma disquisirò del tale in un futuro post), quasi la stessa ora.

I giocatori ci saranno, i supporters pure. L'anello deciderà il campione regionale under 18 elite.
