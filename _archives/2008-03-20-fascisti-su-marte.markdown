---
layout: post
title: Fascisti su Marte
wordpress_id: 339
wordpress_url: http://blog.andvari.it/2008/03/20/fascisti-su-marte/
tags: italiano
date: 2008-03-20 15:49:17.000000000 +01:00
---
Erano le ore 21, quando una prode compagnia di giovani fascisti, capitanati dal giovane gerarca T*****, si è data alla visione della pellicola cinematografica dall'inestimabile valore storico-scientifico: la documentazione della conquista di Marte da parte di gloriosi emissari di sua eccellenza il DUCE!

Suddetta pellicola, che testimonia irrevocabilmente la superiorità italiana anche in campo aerospaziale, è anche un grande esempio della durezza dei soldati italiani: si erano dati una missione, vincere, e hanno vinto, riducendo l'inferiore popolo dei <em>mimimmi</em> ad un cumulo di sassi e macerie!

Tuttavia, nonostante il fortissimo impegno profuso, e il lampante esempio di abnegazione e amor patrio, la visione di tale pellicola ha suscitato nei giovani fascisti un sentimento di ilarità che da tempo non si vedeva stampato in quelle faccette tutt'altro che nere.

Pertanto, la visione è d'obbligo, se non altro per rispetto al grandissimo gerarca Barbagli, che ha dimostrato il suo totale attaccamento alla nostra unica e illuminata guida: o DUCE Marte è tuo.

<hr />Piccola postilla, non sono fascista, ma, anzi, sono contrario a qualunque forma di estremismo, sia da una parte che dall'altra. Questo piccolo chiarimento era d'obbligo per spiegare come il suddetto film mi abbia fatto ridere non tanto per le cose che dicevano, che erano abbastanza assurde, ma come venivano dette durante l'epoca fascista, e allora ho ben pensato di riprodurre lo stesso effetto, anche se con risultati meno che mediocri.
