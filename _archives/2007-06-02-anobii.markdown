---
layout: post
title: aNobii
wordpress_id: 294
wordpress_url: http://blog.andvari.it/2007/06/02/anobii/
tags: italiano
date: 2007-06-02 13:35:29.000000000 +02:00
---
È da parecchio che volevo parlare di questo servizio, che ritengo veramente valido e notevole, al pari di Flickr e Last.fm: <a href="http://www.anobii.com/">aNobii.com</a>

Qua non si parla né di fotografia, né di musica, ma di una passione che difficilmente si concilia con il computer per i veri amanti, ma che dopotutto non del tutto detto, basta solo misurare le cose.

Senza i soliti giri di parole, intendo ovviamente la lettura. Ritengo infatti gli e-book un esperimento non proprio riuscito, in quanto, almeno personalmente, piuttosto che stare davnati al pc un paio di ore in piu per leggermi un libro, preferisco la sensazione della carta sotto le dita, sfogliare pagina per pagina, sentire l'odore del vecchiume che si accumula fra quelle pagine (un po' bleah).

Beh, aNobii non è niente di tutto ciò. L'ho <a href="http://xmau.com/notiziole/archives/003125.html">scoperto</a> grazie al buon<a href="http://xmau.com/notiziole/"> .mau.</a> e ne sono rimasto subito affascinato: permette di inserire la propria bibliografia, ovvero i libri letti in passato. Ho cominciato subito a inserire quelli di cui ho memoria, ma siccome tende a indurmi spesso in facili errori, così sono andato in biblioteca e mi sono fatto gentilmente stampare (su carta riciclata, voglio precisare), l'elenco dei libri che ho preso in prestito fin dal 1998, ovvero da quando ho creato la tessera della Biblioteca di Cervia.

Poiché il 90% dei libri che leggo li prendo in Biblioteca, e le argomentazioni a favore di questa mia scelta le esporrò in un altro momento, penso di essere riuscito a fare una bibliografia abbastanza precisa.

Questo sito, però, oltre a questo è anche orientato al social networking, in quanto si possono rintracciare persone con i gusti simili, fare delle recensioni dei libri che si sono letti e quindi capire se un tomo che abbiamo intenzione di acquistare (o prendere in prestito, come consiglio sempre) è veramente interessante o pura spazzatura.

Beh insomma, cosa aspettate a fare un account e <a href="http://www.anobii.com/people/helios">aggiungermi come amico</a>? :)
