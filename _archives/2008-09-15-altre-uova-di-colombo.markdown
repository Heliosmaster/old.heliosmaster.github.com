---
layout: post
title: Altre uova di colombo
wordpress_id: 1150
wordpress_url: http://blog.andvari.it/?p=1150
tags: italiano
date: 2008-09-15 10:45:26.000000000 +02:00
---
Il titolo di questo post è un omaggio ad <a href="http://blog.andvari.it/2007/07/21/egg-of-culumbus-a-matter-of-photography/">una questione dell'anno scorso</a>; si vede che ogni anno sia scritto da qualche parte che debbano ritornare ad assillarmi questioni esistenziali (ok, forse esagero un po') sulla fotografia, ricordando anche la presenza <a href="http://blog.andvari.it/2008/08/04/il-mio-incerto-futuro-su-flickr/">dell'incognita Flickr</a>, ma questa, come si suol dire, "è un'altra storia".

È da molto tempo, praticamente anche prima di comprare la stupenda 400D, che ho sempre sentito parlare male dell'obbiettivo che viene incluso con lo "starter kit" di quella macchina, un EF-S 18-55 mm f3.5-5.6, a volte definito addirittura come "plastichina" (cit. il fotografo dove lavoravo). Appena ho provato la 400D, mi sono accorto cosa non andava bene: <strong>la luminosità</strong>.

I risultati smentiscono la percezione che questo problema sia insignificante: non riesco a scattare una foto con una sensibilità inferiore a 800 o 1600 ISO (ovviamente sto parlando di foto senza flash). Il problema con queste due sensibilità è che il rumore è vistoso, anche se scatto a 10,1 Megapixel.

Oltre alla poca luminosità, va anche aggiunto che un 18-55 mm è l'ideale solo per un ristretto numero di soggetti. Dal grandangolo al ritratto (stando non troppo disanti, però), ad esempio. E così, quando magari devo fare qualche foto di un particolare che richiede un po' di zoom (ho sentito dire, e poi appurato, che il 50mm ha un livello di ingrandimento paragonabile all'occhio umano), non riesco e posso cercare di rimediare solo <em>a latere</em> con il ritaglio attraverso il software di fotoritocco (uso GIMP, per chi se lo stesse chiedendo).

Ergo, che fare?

Verrebbe abbastanza spontaneo rispondere: <strong>comprare un nuovo obbiettivo, con più zoom di un 50 mm</strong>,<strong> ma che sia molto luminoso.</strong>

E, dato che non si deve dimenticare che, insomma, <strong>gli obbiettivi costano</strong>, non si tratta di una scelta facile.

Sono partito da questo presupposto e ho cercato di guardare in giro su tre siti: DCS Italia, GranBazaar (che non conoscevo direttamente, ma mi è stato consigliato e ha prezzi ancora inferiori al precedente) e, ovviamente eBay. E ho trovato:

<a href="http://www.granbazaar.it/new/index.php?main_page=product_info&amp;cPath=37_66_68_69&amp;products_id=642">Sigma 28-70 mm, f2.8-4 DG</a> a 133 €. Come prezzo non mi sembra male, ma la lunghezza focale, il 28-70 è particolare: "non è né carne, né pesce", un livello di ingrandimento intermedio che però non permette di fare grandangoli e non ha uno zoom eccessivo.

<a href="http://www.granbazaar.it/new/index.php?main_page=product_info&amp;cPath=37_66_68_69&amp;products_id=384">Sigma  70-300mm f4,0 5,6 APO DG MACRO per Canon</a> a 184 €. Anche in questo caso il prezzo non è per niente male, e il range è eccellente. Riuscirei ad avere un potentissimo tele-obbiettivo.

Con quest'ultimo obbiettivo, soprattutto, risolverei la questione per tutte le foto che necessitano di una lunghezza focale "importante".

Nel frattempo, per ovviare al problema luminosità, mi è venuta un'altra idea.

<a href="http://www.dcsitalia.it/canon-ef-50-f18-ii.phtml">Canon EF 50mm f1.8</a> a 89 €. Questa soluzione è qualcosa di completamente diverso dalle precedenti e che si configura come una sorta di soluzione alternativa.

Devo dire che questa idea mi alletta non poco e credo che questo sarà il mio primo acquisto in materia, devo solo deciderne le circostanze. Perché questa soluzione m'intriga? Beh, avere un'ottica fissa è una sfida importante e, a mio avviso, consente di sviluppare la capacità compositiva. Mi spiego meglio: se uno ha la facoltà di zoomare, cerca di includere, con questo strumento, solo ciò che vuole; chi non ha questa possibilità, invece, è costretto ad "arrangiarsi" e cercare altre soluzioni, che, secondo me, sviluppano ciò che ho definito come "senso della composizione". Poi magari sto dicendo solo stronzate, non so.

Bene queste erano le considerazioni che concernevano la Canon EOS 400D, ma devo dire che ultimamente mi è venuta voglia di un po' di fotografia classica, roba <em>vintage</em> per capirci. Fortunatamente i miei coinquilini a Ferrara, Matteo e Anita, sono appassionati di questo tipo di fotografia e mi farò consigliare per il meglio, ma ho già messo gli occhi suna bellissima Olympus OM-1 d'epoca.

Si vedrà.
