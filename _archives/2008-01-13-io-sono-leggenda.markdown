---
layout: post
title: Io sono leggenda - I Am Legend
wordpress_id: 174
wordpress_url: http://blog.andvari.it/2008/01/13/io-sono-leggenda/
tags: italiano
date: 2008-01-13 11:16:51.000000000 +01:00
---
Ieri sera ho visto questo film uscito solo da un paio di giorni nelle sale italiane, e devo dire che mi è piaciuto. Tuttavia c'è un po' troppa azione e, considerato che il libro da cui è tratto (molto liberamente) è molto diverso, soprattutto nel finale, un po' più di attenzione all'aspetto psicologico non avrebbe guastato.

Le implicazioni morali che una società rifondata dai vampiri avrebbe portato secondo me era un possibile sviluppo interessante. Invece è solo tanta azione di Will Smith, che, pompatissimo come sempre, delizia il pubblico femminile con dei bei muscoli messi in mostra. Non che non ci sia altro, però sembra tanto una sorta di Indiana Jones ambientata a New York invece che nella giungla o in qualche tempio misterioso.

Che poi, se per caso New York dovesse risultare disabitata, non credo proprio che in 4 anni la vegetazione possa crescere così rigogliosa e addirittura i leoni possano girare indisturbati per le strade di Manhattan. E come i leoni le gazzelle e tutti gli altri animali tipici della savana africana. Non mi pare proprio un gran habitat per loro, a meno che, come mostrato nelle prime scene del film dove il livello dell'acqua sembra più alto, il riscaldamento globale oltre a rendere New York simile alla savana come temperatura, non abbia portato ad un innalzamento del livello dei mari. Ma, solo in 4 anni? Il film è ambientato nel 2012 e non credo che nessuna previsione, anche fra le più pessimiste, pensi ad un simile scenario così a breve termine!

Beh, però devo dire che non mi dispiacerebbe se la natura si prendesse una bella rivincita sull'uomo. Tanto è comunque colpa nostra, ci sta solo bene.
