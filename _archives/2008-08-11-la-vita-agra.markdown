---
layout: post
title: La vita agra
wordpress_id: 887
wordpress_url: http://blog.andvari.it/?p=887
tags: italiano
date: 2008-08-11 23:10:04.000000000 +02:00
---
Stasera mi è capitato di vedere un film di un tempo che fu. I favolosi anni '60.

Gli anni della rinascita, gli anni del boom, gli anni del consumismo.

Ovviamente non sono riuscito a vedere quegli anni ma mi sono fatto raccontare dal <em>prodeGenitore</em>® com'era. E penso che tutto sommato sarei stato contento di vivere durante quegli anni. Si stava peggio, sicuramente, rispetto ad adesso, ma come si suol dire si stava anche meglio.

La semplicità della vita, dei rapporti interpersonali, del pensare e tutto quanto.

Ecco, ora è tutto <em>dannatamentecomplicato</em>. Non ci sono molte altre parole per descrivere il XXI secolo.

In ogni caso questo film mi ha molto colpito, perché è stato abbastanza anticonvenzionale rispetto a tutti i film che ho visto / intravisto e che si collocano in quel determinato cronotopo (tanto per dirla alla prof. Alberto). Cioè la mia osservazione di poc'anzi che la vita era più semplice può essere facilmente vista anche in chiave cinematografica: i film erano più semplici, più convenzionali, più lineari e soprattutto con un ritmo ben diverso dalla frenesia dei giorni nostri (guardare Wanted per un confronto lampante).

Questo film, invece, è riuscito a impressionarmi fin da subito. Prima di tutto perché la storia non è affatto lineare, in quanto il protagonista si trasforma lentamente in ciò che detesta, mentre la tecnica con cui è stata realizzata, con frequenti pause durante le quali il superbo Nino Crisman si rivolge direttamente al pubblico, rivelando le sue riflessioni, è qualcosa di strabiliante.

Visionario anche questo film, a mio avviso.
