---
layout: post
title: Zodiac
wordpress_id: 313
wordpress_url: http://blog.andvari.it/2007/05/21/zodiac/
tags: italiano
date: 2007-05-21 13:09:10.000000000 +02:00
---
Beh, è proprio il caso di dire che ultimamente sto diventando un vero cinefilo e non manco mai di fare qualche prova di recensione dei film che ho visto, anche se sono solo timidi esempi, però mi diverto lo stesso. È il caso di Zodiac, il nuovissimo film uscito venerdì (credo) nelle sale e che ho visto il giorno dopo, in un comodo cinema della provincia di Forlì-Cesena.

Beh, le alternative non erano tante (Le colline hanno gli occhi 2, no grazie) e visto che gli altri avevano già visto Spiderman 3 abbiamo optato per questo film del quale avevo già letto qualcosa sul venerdì del giorno precedente, quindi in linea di massima la storia la conoscevo.

Beh visto che prima sono stato a vedere una partita di basket di un mio amico (vinta con orgoglio!) si è scelto di andare alla seconda proiezione che cominciava alle 22.40, il che non è per niente un problema visto che di solito vado alla seconda proiezione. In questo caso, però, è stato un po' un problema, più che altro per la durata del film.

Ci siamo alzati dalle poltrone all'1.20, e l'intervallo è durato meno di 5 minuti, quindi si può capire come il film duri veramente un sacco. Anche la dinamica è un po' lenta, il che ha suscitato in molti di noi l'opinione di aver buttato i 7€ dell'entrata al cinema. Io non la penso così, perché è una storia che sotto un certo aspetto affascina, un killer che non si trova, che sa il fatto suo, che magari depista la polizia. Ma queste sono ipotesi perché il caso non è stato completamente risolto per i motivi che per ovvie ragioni qui non elencherò.

Comunque, l'unico contro è - come già detto - la lentezza del susseguirsi delle azioni, a volte davvero troppo lente. E secondo me sarebbe stato più bello se la parte degli enigmi risolti fosse stata enfatizzata ma probabilmente ciò non era possibile in quanto il film è tratto da una storia vera, anzi verissima.
