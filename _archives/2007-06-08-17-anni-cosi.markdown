---
layout: post
title: 17 anni così...
wordpress_id: 200
wordpress_url: http://blog.andvari.it/2007/06/08/17-anni-cosi/
tags: italiano
date: 2007-06-08 23:59:22.000000000 +02:00
---
<p>Questo è il mio ultimo minuto da minorenne. Già, il 9 giugno è il mio compleanno.</p>
<p>Per coloro che non lo sapevano, un ottimo motivo per farmi gli auguri, ma anche per quelli che già lo sapevano.</p>
<p>Beh che dire, mi mancheranno? No, credo di no.</p>
<p>So bene che fra qualche minuto ciò che avrò in più è soltanto un numero su un pezzo di carta chiamata "carta d'identità". Non sono certamente cambiato rispetto a oggi (ok per essere corretto dovrei dire che sono cambiato rispetto a oggi come ora sono cambiato rispetto a un secondo fa, e come ora sono cambiato rispetto all'ora di prima, ma finirei per mordermi la coda, che non ho), eppure sono responsabile delle mie azioni.</p>
<p>Beh io responsabile delle mie azioni credo di esserlo da un po'. Ok non dal punto di vista legale, però sicuramente dal punto di vista morale sì, eccome. Diciamo che da quando ho iniziato a "pensare" veramente (anche se conosco molte persone che possono giurare sul fatto che io non pensi mai) mi sono sentito piuttosto responsabile di ciò che ho detto / fatto. Fortunatamente ciò non mi ha portato a situazioni spiacevoli, e sono convinto che se continuerò a usare la ragione, esse si ridurranno al minimo. (Non posso scansare l'inevitabile, dopotutto)</p>
<p>Come sono stati questi 17 anni, beh. Potrei dire belli, ma non renderebbe. Potrei dire brutti, ma nemmeno questo aggettivo è appropriato.</p>
<p>È stato un periodo della mia vita molto intenso (e per ora che sto scrivendo anche l'unico) e non voglio riviverlo più. Immagino che qualcuno di voi stia pensando che sono pazzo; forse sì, forse no. È giusto crescere, com'è giusto invecchiare e come lo è morire. (Mi sento molto saggio cinese mentre dico queste massime, anzi dovrei dire minime)</p>
<p>Sono stati 17 anni in cui ho riso molto, ho pianto molto e ho fatto non troppo. Questo è uno degli aspetti che cercherò di migliorare nella seconda fase della mia vita, e la prima da adulto. Adulto, mi fa un po' senso parlarne riferendomi a me. Ho sempre avuto l'immaginazione dell'adulto come "grande", non quanto a dimensioni, altrimenti sarei già vecchio, ma quanto a esperienza, quanto a saggezza. Questo soprattutto alcuni anni fa, giacché ultimamente ho sempre più contatti con persone adulte che non sembrano assolutamente individui con la testa sulle spalle, responsabili e con tanta esperienza. Ho più a che fare con adulti che fanno i bambini che con adulti che fanno gli adulti.</p>
<p>Probilmente sarò anche io così, o forse no. Basta usare la ragione, come ho detto prima, almeno secondo me.</p>
<p>Dunque vediamo, ora cosa posso fare dato che ho 18 anni? Beh, noleggiare i porno, ma diciamo che ne faccio anche a meno. Uhm posso cominciare a guidare la macchina, o almeno posso accingermi a prendere la patente. Ecco questo è un punto che desidero da parecchio: la macchina è enormemente più comoda rispetto al motorino, benché meno pratica, ma ritengo opportuno fare le considerazioni al momento giusto e non ora.</p>
<p>Mi aspetto qualche regalo per il 18 compleanno? A dir la verità sì, ma anche se non dovesse arrivare niente non penso di rimanere troppo deluso. Ovvero, cerco di non essere materialista. Che cosa ho in più di ieri, semplicemente un giorno e un numero su un pezzo di carta come ho già detto. Mi piacerebbe però che mi fosse fatto un regalo un po' da ognuno, ma non per questa giornata speciale, e non è detto che non arrivi. Chissà che essendo adulto verrò trattato un po' meglio, cioè come mi aspetto (è difficile descriverlo a parole)</p>
<p>Potrò iscrivermi finalmente a Wikimedia Italia, anche se devo dire che non ne sentivo la mancanza, tanto alla fine sono solo i pochi € che non influiranno enormemente sulle tasche dell'associazione. La cosa che conta è il namespace 0 di Wikipedia, e a buon intenditore poche parole.</p>
<p>Mi sembra di essere un po' logorroico in questo post, ma ritengo che l'occasione sia propizia, perciò saltello in qua e in là tra il mio passato e il mio futuro, trascurando il presente.</p>
<p>In questi 17 anni ci sono state parecchie cose che non sono antags: italiano
date, e molte riguardano il mio rapporto interpersonale con gli altri: mi sono sempre recriminato di essere troppo pigro, svogliato e anche troppo timoroso. Per molto tempo non sono uscito di casa (non nel senso letterale ma nel senso uscire con gli amici) perché mi vergognavo a farmi vedere in giro, mi sentivo un mostro. Ecco, se c'è una modificazione che è avvenuta da quel periodo a questi ultimi tempi è il miglioramento netto della mia autostima. Sto cominciando a rendermi conto delle mie capacità e in fondo non ho troppa paura di mettermi in gioco se la ragione mi suggerisce che sia una buona mossa. Ma quanto la sto facendo lunga con la ragione, dite? Beh sono un po' razionalista, e mi pare il minimo.</p>
<p>Prima parlavo di darsi una mossa. Già voglio fare questo. Non voglio esitare nel dubbio ma prendere una decisione, dopo averci ponderato sufficientemente per avere una buona percentuale di possibilità di essere nel giusto, non voglio certo andare alla cieca. Ma devo semplicemente darmi una mossa.</p>
<p>Un'altra novità sarà che posso possedere un dominio, e ne parlavo quando accennavo a trasferirmi, ma ora come ora credo che non lo farò. Non ho trovato un servizio di hosting adeguato quanto M/ e, ora come ora - ovvero per le tasche di un 17enne <em>cazzeggiatore</em>, mi sembrano un po' troppi i dindi che chiede, quindi sto a scrocco da frieda, sempre che lei non ne abbia a male. Eggià, cari amici, ho proprio una coinquilina buona.</p>
<p>Fortunatamente, continuando il discorso cominciato con Frieda, ho la fortuna di essere circondato da persone che mi vogliono bene e proprio su di loro voglio costruire i miei prossimi anni da adulto. Devo cominciare a fare dei nomi? Siete sicuri? Beh se comunque non vi nomino ma credete di meritare la mia stima, non abbiatene a male che sicuramente l'avete.</p>
<p>Ringrazio inanzitutto i compagni di classe, non tutti tutti, ma ci vado vicino. Perché li vedo per diverse ore al giorno da qualche anno e sono costretti a sopportarmi, ma spero che non lo facciano mai controvoglia. A loro ho già detto a suo tempo che sono disponibile come orecchio per ascoltare e volendo anche come bocca per parlare, se tollerano le cazzate.</p>
<p>Un grazie a tutti i wikifriends, ad esempio Valepert, Elitre, Sbisolo, Civvi, Dracoroboter, Paginazero, M/ (anche come proprietario della casa dove "abito" :P ),  Cruccone (aspettami a Cambridge che vengo a trovarti) e insomma, tutti quelli con i quali ho a che fare una buona percentuale della giornata. E ringrazio anche i troll che a volte mi fanno incazzare e li avviso che ora gli mangio i <em>garretti</em>.</p>
<p>Ringrazio gli amici extrawiki ed extrascuola, perché se dico che sono amici un motivo ci sarà, continuate così e vedremo le cose andare bene.</p>
<p>Un ringraziamento speciale a Dario Giansanti, alias Holger Danske, che è un amico che ho scoperto da poco ma ho anche realizzato essere una persona con la quale ho davvero tanto in comune, grazie per bifrost, per la mitologia norrena e auguri per il piccolo Þhjalfi o la piccola Röskva in arrivo :lol:</p>
<p><del> Ok chiusa questa breve parentesi</del> Dimenticavo di ringraziare i miei genitori, anche se è superfluo farlo qua nel blog visto che ci penso già nella vita reale, anche se sembra più reale quella che vivo qua.</p>
<p>Ah un piccolo grazie a Morfeo per tutte le volte che mi fa dormire.</p>
<p>Beh allora, non mi avete ancora fatto gli auguri?! La mezzanotte è passata da un pezzo e di certo non ne ho a male se li ricevo il giorno dopo o anche successivamente, non abbiate paura. Oh, se proprio non volete farmi gli auguri, so il perché e condivido la vostra decisione :P</p>
<p>Dunque la prossima tappa è l'esame FCE! Non sono tanto preoccupato e spero di darlo a vedere, così magari si tranquillizzano anche i miei compagni-colleghi.</p>
<p>Una cosa che voglio fare da oggi è imparare a suonare il djembé come ho già scritto da qualche parte, e chissà che presto non sentiate qualche rumore da me prodotto, ma il futuro è ancora nebuloso e incerto in proposito.</p>
<p>Dunque, vediamo se ho rimasto altro da dire... Uhm no, direi di no. Cioè sì ma non su questo argomento e direi che di Offtopic ne ho fatto già parecchio.</p>
<p>Voglio solo lasciare una piccola massima che sarebbe bello ci accompagnasse tutti ogni giorno:</p>
<p><quote>Se abbiamo due orecchie e una sola bocca, non siamo forse fatti per ascoltare il doppio di ciò che diciamo?</quote>
</p>
