---
layout: post
title: Il treno ha fischiato, e non s'è potuto fermare
wordpress_id: 1388
wordpress_url: http://blog.andvari.it/?p=1388
tags: italiano
date: 2009-02-28 16:48:54.000000000 +01:00
---
Ho appena scritto queste parole nella bacheca della mia amica, su Facebook.
<blockquote>L'ho saputo ora. Cazzo. Cazzo cazzo cazzo. Non so, non riesco a trovare molte altre parole. Nemmeno una settimana fa abbiamo parlato di musica e di fotografia. Nemmeno una settimana fa ho sorriso per le tue parole. Cazzo. Mi sento idiota, come tutti quanti, a non aver capito un cazzo di niente di niente. Cazzo.</blockquote>
Se n'è andata.

Cazzo è la parola che trovo più appropriata in questo momento. Se n'è andata, per sempre. <a href="http://www.romagnaoggi.it/cesena/2009/2/26/117047/">Sotto ad un treno</a>.

Non so, non ho ancora metabolizzato. Ho solo bisogno di scrivere, di scrivere di quanto è successo, per poter ricordarmi di lei, per sempre. Chiedo scusa se qualcuno rimarrà urtato dalle parole che sto per scrivere, chiedo scusa a coloro che pensano che dovrebbe calare il silenzio.

Scrivo perché quell'articolo che ho linkato prima non spiega niente, parla del suo corpo come un oggetto che casualmente si è trovato sui binari proprio al passaggio del treno. Cazzate. Cercherò di renderle merito per quello che era, senza pretese. Non rileggerò, le parole scritte saranno quelle uscite dal mio cuore. Tanti errori, ma tanta sincerità.

<!--more-->

<hr /><span style="text-decoration: line-through;">Francesca,</span>
Cara Francesca,

ricordo ancora la prima volta che ti ho visto. Ricordo ancora la prima volta che ci siamo salutati. Eh, noi non di Cesena, noi che si arrivava a scuola ad un orario indecente (qualcosa come le 7.30) in uno stato di dormiveglia. Però, con calma. Se c'è una cosa che contraddistingue le persone nei primi minuti dopo il risveglio (poteva essere passata anche un'ora, non so), è la placidità. Ovviamente se e solo se non si hanno interrogazioni la prima ora. Beh, di te mi ricordo anche questo. Quel libro aperto mentre tu eri seduta sulle panche dell'atrio.

Ricordo ancora la prima volta che ci siamo parlati, la prima volta che ho saputo il tuo nome. Francesca. Beh, piacere, Davide. Piano piano, lentamente, siamo diventati amici. Non condividevamo molto tempo, se non quella mezz'ora quotidiana, 6 giorni su 7. Una mezz'ora non è sufficiente a conoscere una persona, potrebbero dire alcuni. Sono balle, anche solo un minuto è bastato per vedere il tuo sorriso. Sinceramente non ricordo molto altro. Perlomeno, le giornate erano tendenzialmente uguali e ognuno pensava al suo, alle sue interrogazioni e alle sue grane.

È stato comunque bello, quando qualche mese fa mi hai aggiunto su Facebook. Toh, è arrivata la Stacc. Beh, ciao! Come stai? Tutto bene anche io dai. Sono stato contento di essere tornato in contatto con te. Come è normale, si ha sempre piacere di risentire un amico, dopo un po' di tempo di silenzio totale. E mi piaceva leggere i tuoi pensieri, mi piacevano i nostri "Botta e risposta". Meno di una settimana fa abbiamo parlato, come ho già detto. Meno di una settimana fa ti ho detto "Osta ascolti gli In Flames? Non ti facevo così metal" e le tue parole mi sono sembrate le più normali. Ho sorriso a pensare che ascoltavi metal. Ho sorriso perché sapevo che eri una ragazza simpatica e anche discretamente carina. C'era un qualcosa in te che mi piaceva. L'ho sempre pensato e mai detto.

Ricordo ancora l'ultima volta che ti ho fatto stupire io (almeno credo). Quando abbiamo parlato di fotografia, che ho (più o meno volontariamente) spammato sul profilo di Edo una mia foto, e allora c'è stato il pretesto per farti vedere tutta la mia galleria fotografica. E mi ha fatto piacere ricevere il tuo apprezzamento, i tuoi complimenti. Mi ha fatto piacere sorridere insieme a te.

E oggi, sbam! La parte conclusiva della tua storia mi è stata sbattuta in faccia. Sì, l'ho saputo solo oggi, dopo 2-3 giorni. Mi sento un idiota a non averlo appreso prima ma, qua a Ferrara, non guardo televisione, non leggo giornali e in generale non so niente. Nemmeno a casa si è saputo qualcosa. E così ieri sera quando scrivo su Facebook "serata Nippo" e la B. mi scrive "Davide non hai saputo niente?" "Saputo cosa?". Di te.

Cazzo. Quando sono arrivato alle parole "sotto" e "treno" il mio cuore si è fermato. Cazzo, non è possibile. No no, è un fottuto incubo. È una puttanata dai. Non può essere la verità. No, non deve esserla. Ero al telefono con mio padre, sai? Ero al telefono proprio perché avevo chiesto a loro se c'era stato qualcosa che non sapevo, prima che B. me lo dicesse. E lui può essere testimone delle mie prime parole. Del mio silenzio.

Sono stato un buon quarto d'ora sotto shock. Un quarto d'ora interminabile. Non riuscivo a non balbettare, la mia testa in confusione. Proprio tu Francesca. Sì, io e te, che abbiamo parlato una settimana fa, non potremo più farlo. Deve essere un fottuto incubo, lo penso ancora adesso, che è passata ormai un'oretta da quando ho appreso che non sei più. Un fottuto incubo in cui sei capitata per sbaglio.

Mi sento un idiota. Lo ripeto. Un signor idiota, perché non avevo capito un cazzo. Saranno un sacco gli altri che si sentiranno propri come me. Ci saranno un sacco di persone che si stanno chiedendo perché, si stanno chiedendo perché non l'hanno capito.

Non posso biasimarli. Ho detto che ti conoscevo, è vero. Ma non così tanto da poter capire che c'era qualcosa che non andava. Soprattutto da quando io sono qua all'Università e tu in 5 Cf. Anzi, eri in 5 Cf. Penso a quei poveri ragazzi. Penso a Civi, a Edo e a tutti gli altri. Alla Federica, che non è più in classe con te (se non sbaglio), a Tia. E penso pure a Tini. Sì. Tu prof, cosa ne pensi di tutto ciò? So che non c'è risposta ad una domanda così devastante.

Parlando al telefono con L. ,che proprio stamattina è passata a trovare i professori e proprio Tini che era nella tua bellissima 5Cf, ha saputo ma ha visto i tuoi compagni sereni. Penso a loro, penso al turbamento nei loro cuori, penso al vuoto che hai lasciato. Penso alla loro sofferenza e alla sofferenza nel mostrare un senso di calma. Sono sicuro che il primo che scoppierebbe a piangere innescherebbe una reazione a catena. Non oso immaginare la classe come era ieri mattina. Non oso immaginare come erano sconvolti tutti ieri mattina. Non oso immaginare le parole dei professori, in tutte le classi. Non oso immaginare le domande "ma voi la conoscevate?". Non so in quanti ti conoscessero. Non eri una ragazza esuberante, per quel che mi ricordo. Eri sempre discreta. E ho paura che anche nella sofferenza tu sia stata discreta.

Cazzo, non va bene. Non va bene per niente. Quando si soffre non bisogna tenere tutto dentro. Disegnavi sul banco. Scrivevi parole profonde. Cazzo, perché non l'ho saputo che stavi male? Cazzo, perché nessuno è riuscito a comprende tutto ciò.

Gira voce che qualcuno lo sapesse. Sì, la Bob. L'avevi fatto capire alla Bob? Non mi stupisce che una prof come lei possa capire queste cose. Mi stupisce solo che non sia riuscita a trovare un punto di contatto con te. Non so niente, sono solo parole sentite e riferite, che viaggiano di bocca in bocca. Ma un punto di contatto non c'è stato, altrimenti in questo momento tu saresti seduta davanti al tuo pc probabilmente, o forse davanti ad un libro a studiare. Ma no, è sabato. Chissà cosa faresti in questo momento se..

<strong>..se non ti fossi stesa sui binari </strong>dopo aver parcheggiato la macchina a Torre del moro.

Cazzo! Cazzo e stracazzo! Come è possibile?

Non voglio pensare al tuo ultimo respiro, al tuo ultimo pensiero. Non so quanto cazzo di coraggio ci voglia per stendersi sui binari, per aspettare la morte. Per scegliersi la morte. Il treno ha fischiato, come diceva Pirandello. Si, ma cazzo! ha fischiato quando il macchinista ti ha visto stesa sui binari!

È dura poter pensare che tutto ciò sia accaduto per davvero. È dura poter pensare che una tua amica ora non ci sia più. Sento di stare meglio, sento che tutte queste parole sono servite. Non come quel cazzo di articolo di giornale che ti tratta come carne. Non sei stata un fottuto pezzo di carne!

La G. ha scritto sulla tua bacheca una frase:
<blockquote>[...] l'avevi scritto tu, sul banco: <strong>moriamo tutti incompresi</strong>, e così te ne sei andata, lasciando senza parole quelli che non avevano idea dei tuoi pensieri, ma anche gli altri, che non pensavano che questo sarebbe successo davvero, non ora almeno... Addio, Fra...</blockquote>
Ah, è così. Sì, è proprio così. Moriamo tutti incompresi. E tu, non sei l'eccezione.

Se fossi credente direi che ora sei in un posto migliore. Ma non lo sono, e tu non sei da nessuna parte. Non sei più. E cazzo, quanto mi dispiace. E cazzo, quanto mi dispiace!! Lo direi ancora di più se riuscissi a rendere ancora meglio l'idea. Non si più, né ora, né mai più. Queste mie parole sono gelide pugnalate al mio stesso cuore, ma so che è la verità. Cazzo, perché!?

Mi vergogno proprio tanto. Non ho il coraggio di tornare a casa per i tuoi funerali. Non ho il coraggio di vedere tutto quel dolore. O forse sì, e sono solo un coglione pigro. Non lo so. Il mio saluto è questo. Non è il primo e nemmeno l'ultimo. Non sei più, è vero, ma non sei completamente sparita. Il tuo sorriso vive.

Oh Francesca, cara Francesca, lasciami ancora chiedere "perché". Lasciami ancora immaginare quanto stessi soffrendo, lasciami ancora pensare per un secondo che sia tutto un incubo. No, sono sveglio. Mi sono dato una botta e non mi sono svegliato. Sono fottutamente sveglio. Purtroppo.

Le mie ultime parole vogliono andare a tutti quelli che ti hanno conosciuta. Tutti quelli che hanno saputo apprezzare il tuo sorriso, tutti quelli che sono rimasti traumatizzati quando hanno saputo. Il treno non è finito solo addosso a te. È finito addosso a tutti noi. Tutti, dal primo all'ultimo. Era un treno bello forte quello che ci ha investito, quello che ha lasciato profonde cicatrici sui nostri cuori. Ci avevi dato, e ora molto ci è stato tolto. Ci sarà chi pensa che sia più quello che gli è stato tolto, come me. E ci sarà chi pensa che tu avevi dato tanto, ed è felice lo stesso. Io non posso pensarla così. Penso a te, ragazza di 19 anni. Penso ad un sacco di ragazzi come te, che finiscono <em>bruciati</em>. Chi ha dei problemi e si droga, chi scappa di casa, chi tenta il suicidio. E chi ci riesce.

Cazzo, il suicidio non risolve niente. Proprio un cazzo di niente. Non credere che non ci siano state delle volte in cui anche io non abbia pensato che andava tutto male, che il mondo era una merda o chissà cosa. Lo penso tutt'ora che il mondo sia una merda. Ma c'è un piccolo particolare da non sottovalutare. Il mondo di cui sto parlando è diverso dal Mondo con la M maiuscola. C'è sempre una grande opportunità: scappare. Sì, ci ho pensato diverse volte. Se andrà male la mia vita, non la farò finita. Tiro su baracca e burattini (cioè tendenzialmente un paio di pantaloni e una maglia) e vado via. Vado in Africa, vado in Tibet. Vado a morire, chissà. Ma provo a cambiare aria, provo a vedere se un mondo diverso è possibile. Magari finisco come il protagonista di Into The Wild, morto di fame in un pulmino. Ma magari no. E questa piccola possibilità è ciò che io chiamo "la mia via di fuga".

Non so bene perché sto parlando di tutto questo. Faccio solo ciò che sento, che voglio. C'è chi pensa che ognuno abbia un destino. E il tuo destino era questo. Io non lo credo, mi dispiace. E cazzo, hai fatto la scelta sbagliata. Non sono uno di quelli buoni che cerca di comprenderti. Cazzo, se hai sbagliato. La cosa che mi fa stare più male è questa, che hai abbandonato un mondo che evidentemente non ti piaceva, senza però conoscerne un altro. Sei andata via così. Magari serenamente, ma di sicuro questa vita non ti andava più bene.

Scusami se ho usato parole dure con te (sì, mi sto riferendo proprio a te, Francesca Staccini, che vivi in ognuna delle memorie di tutti noi tuoi amici), ma non credo di aver fatto male. Sono stato più che onesto in queste parole e so già che le critiche saranno dure. Scusami, scusaci.

Moriamo tutti incompresi, è la verità. Sono il primo a non capire, e non riesco a sopportarlo.

--

Davide.
