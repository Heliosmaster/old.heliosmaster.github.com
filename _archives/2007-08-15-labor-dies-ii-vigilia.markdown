---
layout: post
title: Labor - Dies I (Vigilia)
wordpress_id: 78
wordpress_url: http://blog.andvari.it/2007/08/15/labor-dies-ii-vigilia/
tags: italiano
date: 2007-08-15 19:39:34.000000000 +02:00
---
Due giorni di fuoco. Ripeto: F-U-O-C-O. Semmai voleste fare i fotografi in una località turistica, cercate di arrivare riposati a ferragosto. Anzi alla vigilia di Ferragosto, perché questi sono stati i più impegnativi giorni d'estate.

Cominciamo con ieri sera. 2 alberghi 2 da fare le foto. Uno chiamato A e l'altro M. La festa nell'albergo A è all'aperto con i tavoli fuori e la gente che mangia in cortile con sottofondo musicale. La festa nell'albergo B è in una sala al chiuso, tutti molto eleganti. Le feste sono in contemporanea e distano un paio di km fra di loro, il motorino aiuta. Davvero.

<strong>N.B.</strong>: Anteponendo l'orario ho voluto sottolineare come la mia serata sia stata, come dire, "controllata". Il perché lo capirete solo leggendo il post successivo.
<!--more-->

Ore 19: Arrivo allo studio perché devo essere istruito su come usare una Nikon F100, ma sono "costretto" a usare la mia vecchia F65 (un giocattolino insomma, come la 400D) e..niente. Ho con me 12 rullini da 36 foto 400 ASA, perché la sera è meglio così, prendono + luce. Speriamo bene.

Ore 19:30: vado all'albergo A, ma sento che la festa comincia alle 20. Torno nello studio.

Ore 19:45: Comincia a piovere. Piove. Cavoli, e ora? Prendo su il motorino e vado nell'albergo B, perché tanto è al chiuso, e finché piove nell'albergo A non si fa nulla. Prendo  po' di pioggerellina e arrivo dopo 5 minuti all'albergo B con la camicia costellata di tanti puntini scuri. Gocce di pioggia. «Vabbè è estate - penso - si asciugherà in 5 minuti» Fortunatamente avevo ragione, tuttavia ignoravo che fra una cosa e l'altra non si iniziasse la cena fino alle 20:20. Uffa, ma era programmata alle 20! «Ma lo fanno apposta?!» ho pensato subito.

Ore 20:20. Finalmente la cena inizia e aspetto che comincino per lo meno a stare tutti seduti e passo fra i tavoli e comincio a scattare, la serata promette bene. C'era anche un violoncellista, un ragazzo giovane e bravo. «Uhm, mi ricorda qualcuno. Ma.. non può essere Giacomo!». Sconsolato sul fatto che non poteva essere il mio amico di vecchia data continuo imperterrito il mio lavoro. «Bah» è stato il mio unico pensiero sulla vicenda.
Ore 20:45: Finito il 3 rullino, inforco il motorino e scappo all'albergo A. «Saranno furiosi se non mi sono ancora fatto vivo». Arrivo ed effettivamente il proprietario mi è sembrato leggermente scocciato del mio "ritardo". «Toh alla fine si è ricordato!»  riferito al mio capo. Vabbè fra una cosa ed un altra faccio tante foto, altri 3 rullini.

Ore 21:15: Ok, pausa. Vado allo studio fotografico e spiego "com'è e come non è" e bevo un bicchier d'acqua. E via di nuovo all'albergo B.

Ore 21:30: Bene, ecco che sono arrivato. «Toh c'è ancora il suono del violoncello. Dai allora chiedo se è (<em>NdHelios che ignorante che sei! si dice sia!) </em>veramente lui ». Era Giacomo, come immaginavo. Era effettivamente cambiato parecchio, erano passati diversi anni da quando ci frequentavamo e uscivamo insieme. Credo, almeno 5. Ma più probabilmente 8. Comincio il mio 7 rullino della serata. Faccio una decina di foto e vengo via, i ragazzi sono già partiti: chi dorme, chi strilla e corre. Non c'è modo di fare altre foto, e stare come un baccalà non mi si addice. Vrooom nell'albergo A.

Ore 22:10: Appena parcheggio il <em>motorins</em>, noto subito del movimento in più. E tre ragazze con la maglia gialla. Sono le 3 animatrici che vedo tutte le mattine sulla spiaggia, darsi da fare anche da sole, pur di coinvolgere un po' i bambini o la gente in generale, pur di far divertire. Fra di loro c'è anche lei, la bella bionda che aspetti. Ci faccio un pensierino - o meglio - riprendo quelli già iniziati in spiaggia.» Con fare <em>disinvolto </em>(leggi <em>sfigato</em>) faccio un po' finta di niente, ma osservo e osservo. Ne sono rapito, ma non posso fare nulla. <em>Sigh. </em>Faccio un po' di foto a dei bimbi che sono arrivati da poco. E di sfuggita sento il suo (di lei) nome. Inizia con M. «Caspita! Che colpo di fortuna! So anche come si chiama» ho pensato immediatamente. Concretamente mi è servito a poco, dato che probabilmente non la rivedrò <strong>mai</strong> più.

Ore 23 Fatte altre due foto alla gente e finito il 7° rullino della serata torno in studio.

Bilancio della giornata: 250 foto circa. Niente male.
