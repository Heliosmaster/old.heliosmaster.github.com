---
layout: post
title: Fears in a nutshell
wordpress_id: 138
wordpress_url: http://blog.andvari.it/2007/12/14/fears-in-a-nutshell/
tags: italiano
date: 2007-12-14 20:45:04.000000000 +01:00
---
A., sento il bisogno di scrivere queste righe, perché vorrei dirtele di persona ma non ci riesco (benché non sia niente di altamente compromettente).

Nudo e crudo: comincio a essere geloso, e non ne capisco il perché. Sono geloso di tutte quelle persone a cui dedichi tanta attenzione ma non riesco a non esserlo. Soprattutto di F, ma di questo parlerò in seguito. Questo nonostante tu di attenzione me ne stia dedicando parecchia, soprattutto se paragonata con quella dimostrata con tutte le altre persone che conosco, <strong>tutte</strong>. Ti considero una sorella, e un fratello come si deve non dovrebbe essere geloso, però sento che è diverso. Sia perché non siamo realmente familiari e quindi non passiamo gran parte della giornata assieme e di conseguenza non sono ansioso di stare un po' da solo o con chi mi scelgo io (comincio a preoccuparmi per i miei ragionamenti), almeno questa è la giustificazione che mi sono creato, e non so se sia la verità o meno. Anzi, direi che ho scelto te.

C'è chi in questo ci vede oltre, e non condivido. Anche i miei genitori pensano che io e te stiamo insieme: se non mi sono preso la briga di smentire è solo perché almeno non mi ripetono ogni due giorni «Ma a te non piacciono le ragazze?» o altre domande imbarazzanti del genere, la cui risposta è scontata (per voi maligni, a me piacciono le ragazze, è confermato); tuttavia, invece di smettere, hanno solo cambiato domande indiscrete: «Allora quand'è che vai con A. a comprare dei jeans?». Mi sa che alla fine glielo dirò, per ora mi tengo sul vago, ma solo per i motivi di cui sopra.

Ho paura a dire queste parole, perché temo (e dentro di me sono sicuro) che questa magia della nostra amicizia, del nostro sentirci così tanto, si rompa. Mille pezzi. Che cosa rimarrebbe di me? Non lo so.

Sono geloso della F., ora che avete fatto pace, e lo sono proprio irrimediabilmente. Tanto che comincia a starmi antipatica, anche se questo è dovuto anche a molti altri buoni motivi, che non elenco qua per non andare off-topic: chi sa, capirà.

Tra l'altro l'affare L (no non sto parlando di Death Note) è andato in fumo, e ora ho un vuoto da riempire. Non ho intenzione di cambiare la nostra amicizia, però non posso fare a meno di dirti tutte queste cose. Vorrei dirtene tante altre, ma è il caso di tacere. Mi sento un povero cretino, però ti voglio bene sul serio.
