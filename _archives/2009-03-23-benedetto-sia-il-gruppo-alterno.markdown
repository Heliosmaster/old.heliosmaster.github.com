---
layout: post
title: Benedetto sia il gruppo alterno
wordpress_id: 1399
wordpress_url: http://blog.andvari.it/?p=1399
tags: italiano
date: 2009-03-23 20:02:33.000000000 +01:00
---
E, finalmente, Algebra 1 se n'è andata. Nel migliore dei modi. 30 e lode.

Devo dire che in questi ultimi mesi è stato il mio pane quotidiano, ma non perché riuscissi a destreggiarmici perfettamente, quanto perché davvero non ho fatto nient'altro! Ormai il metodo di fare dell'algebrista si è impossessato di me, e ogni volta che vedo una cosa mi chiedo "ma si può fare?"/"ma abbiamo ben definito ciò che stiamo facendo?". Chi sa, capirà.

E l'orale di oggi mi ha lasciato davvero soddisfatto.

Premetto che arrivavo con un discreto voto:
<ul>
	<li>18 al test d'ingresso (( poi ho scoperto oggi che non l'avrebbe contato ))  (con invito della prof a non considerare la numerologia perché era contenta)</li>
	<li>35 al secondo parziale (sì, 35/30 (( da noi di solito i parziali partono da 35 )) )</li>
	<li>23 all'ultimo parziale di giovedì scorso.</li>
</ul>
Proprio dopo quest'ultimo parziale, che mi aveva portato alla depressione, prima di sapere il voto, perché avevo sbagliato molte cose e altre non sono riuscito a capire ciò che intendeva ( mi perdoni prof, ma quando mi ha chiesto di un gruppo non abeliano di cardinalità 12 tale che avesse un sylow 4-sottogruppo normale e 4 sylow 3-sottogruppi, non mi è proprio venuto il gruppo alterno A4 :lol: ), e addirittura mi sono letteralmente dimenticato di fare un punto di un esercizio.

Robe che solo io, o quasi.

Vabbé, fatto sta che quando (venerdì pomeriggio) la prof. mi ha comunicato i risultati via mail, ha anche commentato esercizio per esercizio, invitandomi a riflettere e approfondire le idee che avevo avuto nel compito, in vista dell'orale di oggi.

E così, io, questo weekend, anziché studiare, ho preparato <a href="http://www.andvari.it/docs/blog_files/parziale.pdf">questo</a>. (E vedo che con Kile il LaTeX lo sto cominciando a masticare, il sorgente è <a href="http://www.andvari.it/docs/blog_files/parziale.tex">qua</a>).  Vado davvero orgoglioso di questo "paper" (come potrei definirlo? :P ).

E così è iniziata la giornata di oggi, non nel migliore di modi, dato che alle 5.55 ero sveglio. Allora mi sono infilato le lenti a contatto e ho ripassato nel letto, leggendo sia la teoria vera e propria, che quella sul gruppo simmetrico (fatta a parte con la Dott.ssa Bruni, cioè Viola).

Alle 9, non appena recatomi in facoltà, ho appreso che sarei stato il 6° (poi diventato l'8°, avendo fatto scalare quelle di Ravenna che dovevano/volevano andare a casa prima), e contestualmente è arrivata la prof e ha detto che ne avrebbe fatti solo 10 (poi 11) in tutta la giornata di oggi. Cioè tendenzialmente 45 minuti a persona. :|

E allora aspetta e aspetta. F. entra e prende 30 e Lode. Benone, dato che ci eravamo preparati insieme (la correzione del parziale sopra linkata era derivata appunto da un incontro di sabato mattina fra me e lui :) ). Poi entrano le altre, a cui continua a chiedere il parziale, ed escono tutte con 28. Poi si stufa di chiedere il parziale e comincia a fare altre domande, al ché un po' mi viene male, dato che non ricordo molte dimostrazioni.

Con qualcuna si è pure arrabbiata (avevano evidentemente detto qualcosa di sbagliato), ma i voti non sono mai scesi sotto al 28. Mah.

Una ragazza è stata bocciata, cioè le è stato caldamente consigliato di ripresentarsi al secondo appello di lunedì prossimo. Poverina :(

Dopo il pranzo, tocca a me! Cioè alle 15.30.

Entro, e sono calmissimo. Davvero non mi capacito di questa cosa, ma ero proprio tranquillo. Aspetto 5 minuti, perché la connessione in Dipartimento ha deciso di non collaborare (poi è saltato il meccanismo di registrazione dei voti online, per cui si è deciso di fare cartaceo fino a quando il sistema non fosse tornato <em>up</em>). E via con le domande.
<ul>
	<li>Dimostrare che Z/12Z non è isomorfo a Z/6Z x Z/2Z. L'ho fatto e ho spiegato anche perché la scelta dei numeri (2,6) non è casuale, dato che se fossero stati primi fra loro, ci sarebbe stato un isomorfismo. L'ho dimostrato, a voce.</li>
</ul>
Poi finalmente abbiamo cominciato a parlare di A4, il gruppo alterno (o alternante) di S4. Ho scritto tutti i suoi elementi e:
<ul>
	<li>Determinare il suo Sylow 2-sottogruppo (V, il <em>vierergruppe</em>)</li>
	<li>Determinare i suoi Sylow 3-sottogruppi</li>
	<li>Verificare che rispettano il secondo teorema di Sylow. Cioè che se G1 e G2 sono due Sylow p-sottogruppi, G1 = gG2g¯¹ per un qualche valore di g. L'ho dimostrato trovando anche questo G.</li>
	<li>Determinare A4/V. Ho visto che è fatto da: {1,(123)V,(132)V} e infatti ho visto che qualche altro elemento era congruo a uno di questi.</li>
	<li>Dimostrare che V è abeliano</li>
	<li>Dimostrare in generale che se un gruppo è fatto in modo che ogni suo elemento ha ordine 2, questo è abeliano.</li>
</ul>
E..basta. "Benissimo Taviani. 30 e lode". E mi sono sparato un bel sorrisone d'intesa con la Viola. Evvai.

E domani c'è lo scritto di Geometria 2, evviva. -_-'
