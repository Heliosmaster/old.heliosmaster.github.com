---
layout: post
title: Questa iscrizione non si ha da fare
wordpress_id: 1139
wordpress_url: http://blog.andvari.it/?p=1139
tags: italiano
date: 2008-09-04 15:39:25.000000000 +02:00
---
Ho i documenti pronti dal 22 luglio, quando mi sono correttamente registrato su <a href="http://studiare.unife.it">http://studiare.unife.it</a>

Sono andato su una volta a vedere le case con l'agenzia, un paio di giorni dopo, ma non sono riuscito a portare i documenti alla Segreteria di Facoltà perché chiudeva alle 11.30 dato che il SIAM (Servizio Immatricolazione e Assistenza Matricole) era attivato solamente dal 25 agosto in poi.

Sono andato su il 22 agosto, ma abbiamo fatto tardi a cercare parcheggio e così ho sforato di una ventina di minuti alle 11.30

Sono andato su ieri mattina (3 settembre), quindi con il SIAM già attivo, e nonostante fossi andato nella sede dell'Università degli Studi di Ferrara, non sono riuscito ancora a iscrivermi. Questa volta il problema era per un pagamento, dato che (non so come) avevo pagato la prima rata ridotta, nonostante io non rientri nei limiti previsti per tale riduzione (lo sapevo, non l'ho fatto apposta!) e così per immatricolarmi devo pagare anche la seconda parte della prima rata (che a proposito sono andato a pagare all'Unicredit Banca solo pochi minuti fa, e nonostante le cassiere siano sempre incerte su come procedere perché questi pagamenti sono diversi dalle operazioni che sono solite eseguire agli sportelli).

Potrei quasi pensare che questa iscrizione a matematica non si debba fare.

Nel frattempo ho già le chiavi di casa e conosciuto i coinquilini: simpatici e romagnoli.
