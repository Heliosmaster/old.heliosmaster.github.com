---
layout: post
title: Dubbi amletico-informatici
wordpress_id: 1949
wordpress_url: http://blog.andvari.it/?p=1949
tags: italiano
date: 2011-07-30 20:15:38.000000000 +02:00
---
Terminato lo stress e i pensieri della laurea, e prima (ma non troppo) di preoccuparmi per la nuova esperienza in terra olandese, sono alle prese con un (piuttosto ricorrente) dubbio.

Tutto ha avuto origine dalle mie <a href="http://blog.andvari.it/2011/05/15/per-un-pelo/">precedenti peripezie</a> con il mio attuale PC. O meglio, dalle mie <strong>attuali</strong> peripezie con questo Sony Vaio.

Pensavo che dopo aver formattato, anzi ripristinato il computer alle condizioni iniziali in cui l'ho trovato, qualcosa si fosse risolto, ma evidentemente così non è stato.

D'altro canto, mi pareva troppo strano che un problema che aveva tutta l'aria di essere <strong>fisico</strong>, si potesse risolvere con un <em>wipe</em> dei miei dati. Chissà come mai ha funzionato per un paio di mesi senza intoppi..mah!

Fatto sta che, non appena ho avuto bisogno di spostare il computer (leggasi sollecitare l'hard disk con il trasporto (non è che scuotessi il computer, eh )) per recarmi dalla mattina alla sera al TecnoPolo di Unife per compiere le simulazioni numeriche con Tesla (<em>Server dual Intel Xeon QuadCore E5620 2,40GHz 12MB cache, RAM 18GB DDR3-1333 ECC , dotata di NVidia TESLA C2050, Fermi technology, native double precision, S.O. Debian Linux, kernel release 2.6.18-194.11.4.el5</em>) sono ricominciati i problemi.

Dapprima in un BSOD. Poi un'altro. Poi <em>Smart Failure detected</em>, con consigli (quasi minacce di esplosione) di cambiare immantinente l'hard disk.

Dato che comunque premendo F1 il computer si avvia, anzi, comincia ad avviarsi e si avvia completamente (cioè diventa usabile) in 10-15 minuti (quando la spia dell'attività dell'hard disk si spegne), poi funziona bene. Tant'è che sto scrivendo questo post, tanto per dire.

Il problema, come giustamente mi è stato fatto notare, sembra essere l'hard disk (visto?), se pure Windows se ne è accorto deve essere 'na roba bella grossa. Probabilmente si tratta di un settore danneggiato che il computer cerca di leggere ma.. ciccia. E così prova prova e riprova (non so come funzioni, abbiate pietà) e poi dopo un po' "si stufa" e ignora i dati danneggiati. Sarà per quello che dopo un po' funziona più o meno normalmente? Chissà!

Comunque, data la mia necessità di lavorare con il computer senza perdere tempo né dati (Dropbox è sempre una certezza, grazie! ;) ) , mi sono destreggiato alla bene e meglio fino ad ora.  Tanto la situazione è esattamente la medesima, e io ho semplicemente adeguato la mia routine: accendo il pc prima di fare altre cose, in modo da poter sfruttare in maniera intelligente i diversi minuti necessari alla preparazione.

Non nutro una grande fiducia nel supporto tecnico Sony, stando a leggere dalle risposte che mi avevano dato l'altra volta. Aggiungici il fatto che voglia di rimanere un mese abbondante (magari due, siamo ormai ad agosto, santi numi!) e i miei impegni vari (e se mando via il pc quando mi torna? in quale stato sarò allora?), penso che la soluzione migliore sia quella di prendere un Hard Disk nuovo e tentare la fortuna.

Se il problema non è quello, poco male. Riesco a riciclarlo come hard disk esterno, di cui bisogno c'è sempre ;)

La scelta è caduta sul <em>Western Digital Scorpio Blue</em> (dopo aver scartato <em>Seagate Momentus </em>(<em>XT</em> e non) e <em>WD Scorpio Black</em>)

Questa scelta, e le operazioni che dovrò successivamente compiere hanno riportato alla luce questioni annose, mai risolte.. riguardo il  sistema operativo.

Caspita, non credevo che sarebbe stato un post così lungo, ma qua la questione si infittisce ancora!

Cominciamo per gradi. Ho un amico, dn2k, che lavora per ELCTech. A quanto pare, tra i rubyisti, è molto comune l'uso del Mac. (Textmate? Forse, ma ho anche l'idea che siano un po' fighetti :lol: ).

Beh ecco, quindi questo mio amico si è fatto un mac(book pro). E devo dire che nella versione portatile non mi piace per niente. Poi però ci ha comprato lo schermo da 27" e quello sì che mi ha stregato. Si vede così beeeeeeeeeeene. :|

Comunque, bando alle ciance, i dubbi che mi sono venuti riguardano Mac, Windows e Linux.

Dato che l'hard disk che mi procuro non ha un sistema operativo, posso decidere come operare: in questi ultimi mesi ho sempre usato Windows, anche se a dir la verità non è che ne sono strettamente dipendente. Chrome, Skype e StarCraft 2 sono i programmi che uso di più.

Intanto io ho scaricato Debian, e l'idea di provarlo per un po' mi stuzzica assai.
