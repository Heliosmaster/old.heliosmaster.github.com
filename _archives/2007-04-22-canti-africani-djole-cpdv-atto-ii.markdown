---
layout: post
title: Canti africani (Djolé) / CPdV Atto II
wordpress_id: 123
wordpress_url: http://blog.andvari.it/2007/04/22/canti-africani-djole-cpdv-atto-ii/
tags: italiano
date: 2007-04-22 17:22:06.000000000 +02:00
---
La seconda attività, ancora più insolita della prima, ma nemmeno troppo, dell'esperienza umbra è stato cantare. O meglio, come qualcuno mi ha piacevolmente suggerito, sono i canti che hanno cantato noi.

Questa attività è cominciata in un modo insolito giacché siamo entrati uno per volta nella sala della casa, ampia e spaziosa (ma forse neanche troppo per 40 persone) e abbiamo cominciato seguendo tutti Gianluca, ripetendo uno per uno i suoi passi, formando una grande fila, un grande trenino che serpeggiava fra le nude pietre che costituivano i muri scaldati dalla stufa.

Dopodiché abbiamo cominciato a fare il ritmo e infine si è cantata quella canzone che propriamente un titolo non ha, ma che ripete all'inizio "Beikijanto" o qualcosa del genere (la scrittura non è importante).

Proprio collegandomi a questa esperienza ammetto che sinceramente questa è stata l'attività che mi è piaciuta di più e nei giorni seguenti ho sempre spinto per ripeterla, magari con altri canti diversi e ugualmente fantastici. Da qui è scaturita la mia voglia di suonare il djembé.

Però devo dire che ho anche dei limiti paurosi che mi allontanano dal cimentarmi nella pratica di intraprendere il lungo cammino per diventare <em>djembefola</em> (letteralmente "colui che fa parlare il djembé"), e prima di tutto è un problema di mentalità. Come Gianluca mi ha fatto notare, noi cercavamo sempre di chiedere il significato delle parole, a chiedere come si scrivevano per poi ripeterle. Questo presuppone un po' il concetto di musica che ora permea la nostra cultura, totalmente differente dal concetto grazie al quale, durante il quale, per il quale sono nati quei canti.

Sono canti di amore, di celebrazioni, di buon auspicio. Cose da non fare alla leggera, per lo meno per il rispetto dell'integrità culturale di tutto ciò che sta dietro ad un canto. Anche io ho iniziato subito di pormi di fronte a questi canti con un approccio scientifico, se mi concedete il termine, cercando di trascrivere le parole e ricercando su internet la musica.

L'ho trovata, questo mi ha reso molto felice. Una felicità illusoria, completamente.

D'ora in poi cercherò di avere un motivo quando mi faccio cantare dal canto (si lo so, può sembrare strano, ma forse nemmeno troppo), di non farlo alla leggera. Non si tratta di un motivetto, un tormentone. È poesia, è arte, è cultura, è Africa.

Questo per risposta a coloro che ritengono quei canti brutti, odiosi e insopportabili: provate ad odiare il suono della vostra stessa voce, e non essendo ciò possibile (almeno umanamente), capirete perché non possiamo odiare i canti.

<a href="http://it.wikipedia.org/wiki/Djolè">Questo </a>è l'altro canto che abbiamo fatto.
