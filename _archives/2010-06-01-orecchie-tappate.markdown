---
layout: post
title: Orecchie tappate
wordpress_id: 1736
wordpress_url: http://blog.andvari.it/?p=1736
tags: italiano
date: 2010-06-01 16:02:29.000000000 +02:00
---
Questo è praticamente un post di servizio: la maggior parte del traffico effettuato nel mio blog è da gente che googla, cioè visitatori occasionali a cui frega ben poco di me, ma "hanno bisogno di cercar qualcosa".

E quel qualcosa, magari, è la mia breve (brevissima!) esperienza con l'Ospedale Sant'Anna di Ferrara.

Praticamente è successo che mi si erano tappate le orecchie (eh lo so che fa un po' schifo pensare a cerume e tappi, ma son cose che succedono nella vita).

Ecco alcune regole fondamentali.
<ol>
	<li>MAI usare il cotton fioc. E' come dire alle orecchie: "Forza che ti tappo" (fortunatamente questo non è stato il caso, però l'ho imparato un po' di tempo fa)</li>
	<li>Lasciar stare il più possibile le orecchie. Non infilateci dita, acqua o cos'altro. Peggiorerete solo. (Sì, è una generalizzazione del punto 1, ma volevo ripeterlo)</li>
	<li>Antags: italiano
date subito al pronto soccorso o dal medico</li>
</ol>
Stando a Ferrara (e non avendo ancora capito come funzioni se io avessi bisogno di un medico qua, ma solo per 3 giorni a settimana, cioè non spostando il mio medico di base a Ferrara perché sennò quando sono a Cervia sono daccapo) sono andato al Pronto Soccorso. Dopo aver incontrato un tizio che sembrava alquanto scocciato di fare il suo lavoro, o perlomeno era scocciato del fatto che mi fossi palesato io interrompendo la sua costante pausa (o qualcosa del genere), ho dato i miei dati (tra l'altro in settimana mi è scaduta pure la tessera sanitaria, e la nuova ovviamente era a Cervia) e mi sono accomodato in sala d'aspetto.

Bisogna premettere che, all'uscita dell'università, anziché andare direttamente al P.S. sono andato prima a casa a prendere un libro e il quaderno di programmazione, perché immaginavo che avrei dovuto aspettare un casino e almeno avrei fatto qualcosa di utile, o semplicemente mi sarei passato meglio il tempo.

Mi accomodo in sala d'aspetto, dicevo, apro lo zaino, tiro fuori il libro e già mi chiamano! Cammin cammina finché non vado da un tizio che mi diagnostica un tappo di cerume bilaterale e quindi mi mandano in O.R.L (suppongo OtoRinoLaringo-iatria) per farmi vedere da un otorino.

Arrivato mi danno il biglietto come alla COOP con il numero. Ero il numero 2!  Allora mi siedo, apro ancora il libro e faccio a tempo a leggere una decina di pagine e già mi chiamano! Eh, ma si vede che non andava giù a loro che io leggessi un po'! :D

Vabbé insomma, poi mi hanno visitato ancora e tramite una macchina infernale mi hanno aspirato l'aspirabile. Ho anche l'orecchio infiammato (perché ovviamente io non stavo fermo, cioè cercavo di fare un po' di <em>makumbe </em>perché uscisse quel maledetto tappo, riuscendo solamente ad irritarmi l'orecchio.. -__-') e il medico mi ha prescritto le gocce e tutto quanto.

Risultato? Dopo poco più di mezz'ora ero già fuori dall'Ospedale. E senza quella sgradevole sensazione di avere qualcosa dentro la testa. Cioè a parte il cervello, s'intende.

Non mi lamento affatto.

Le altre due cose che ho imparato
<ol>
	<li>Questa volta il sistema ospedaliero di Ferrara è stato abbastanza efficiente, puntuale e gentile</li>
	<li>Se hai i tappi di cerume non tentare di toglierteli da solo, vai dall'otorino che con una macchinetta aspiratutto ti infila un tubo in un orecchio e cerca di tirarti via pure il cervello. Però poi dovresti stare meglio</li>
</ol>
