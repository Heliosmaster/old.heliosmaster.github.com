---
layout: post
title: Garage Hack
wordpress_id: 1669
wordpress_url: http://blog.andvari.it/?p=1669
tags: italiano
date: 2010-01-11 18:42:38.000000000 +01:00
---
Ovvero, come far funzionare qualcosa in maniera un po' grossolana e brutale. (No, brutale no, solo casereccia)

Il mio G1 è leggermente difettoso, o forse lo è la mini-SD con cui è arrivato...Fatto sta che una volta che la SD era inserita e lo sportellino apposito chiuso (tra l'altro il meccanismo fa un po' pena, ma vabbé), se appoggiavo il dito all'esterno dello sportellino il cellulare leggeva perfettamente la scheda, se staccavo il mio dito (e quindi non esercitavo una lieve pressione sullo stesso), il cellulare non leggeva più la mini SD (ripetendomi n volte quanto sia pericoloso togliere le cose senza smontarle prima).

Per questo motivo la SD era praticamente inusabile, dato che le applicazioni ivi installate non si potevano usare correttamente (il telefono non gode nel monta-smonta-monta), a meno che non riavviassi il telefono tenendo premuto leggermente lo sportellino, ma ancora una volta, non appena smettevo di fare pressione, andava tutto a...farsi benedire.

E così ieri, tornato dalla breve (mica tanto effettivamente, ma avrei voluto durasse di più) permanenza in Grecia, ho deciso di sistemare questa cosa.

E così mi sono armato del grande utensile dell'hacker di casa. Il nastro adesivo!

Ma, visto che si trattava di qualcosa di piccolo, ho ben pensato di munirmi del suo fratellino, quello da ufficio, piccolo sottile e semitrasparente. E così ho tagliato sottili striscioline e ho ben pensato di ricoprire il didietro della sd con quel nastro adesivo, in modo da allungarla leggermente.

Beh, ora funziona alla perfezione, e questo è quello che conta.

Ed è bello sentirsi un pochino più cool per una semplice idea e del nastro adesivo. McGyver ruleggia :lol: .
