---
layout: post
title: Romanticismo
wordpress_id: 410
wordpress_url: http://blog.andvari.it/?p=410
tags: italiano
date: 2008-05-04 12:54:22.000000000 +02:00
---
Prosegue la serie dei riassunti:
<blockquote>In arte, il romanticismo si configura come un complesso movimento diffusosi in Europa fra la fine del XVIII secolo e la prima metà del successivo. Esso assume caratteri molto diversi in relazione ai vari contesti nazionali, in generale si configura come un momento di forte e totale contrapposizione con il Neoclassicismo e, più in generale, con tutta la cultura del razionalismo illuminista. Da ciò deriva una nuova attenzione per tutta quella sfera di sentimenti, affetti e passioni caratteristici di ciascuna individualità. <br id="k1e50" /> <br id="k1e51" /> Ai soggetti di mitologia classica, evocatori di virtù morali ormai desuete, se ne sostituiscono altri legati alle leggende ossianiche, alla tradizione locale e alla rappresentazione di una natura fortemente personificata. Alle atmosfere chiare e definite del repertorio neoclassico vengono così a sovrapporsi ambientazioni volutamente fosche, ricche spesso di riferimenti simbolici, magici e misteriosi; gli artisti cercano di toccare il tasto dell'emozione e della sensazione piuttosto quello della ragione e del contenuto. A questo tipo di pittura è strettamente connesso il sentimento di sublime, che rappresenta nel misterioso e affascinante insieme di sensazioni che è possibile provare solo davanti a certi grandiosi spettacoli naturali. Nel romanticismo è importante anche la figura del genio, ovvero di colui che riesce a tradurre queste sensazioni e ad esprimerle, consentendone a tutti l'accesso. Pertanto appare evidente l'inutilità dell'esperienza scolastica, perché non si può diventare geni senza esserlo sempre stati, e quindi la scuola si configura come un metodo di apprendimento di alcune particolari tecniche.</blockquote>
