---
layout: post
title: Sins of a solar empire
wordpress_id: 377
wordpress_url: http://blog.andvari.it/?p=377
tags: italiano
date: 2008-04-18 18:12:01.000000000 +02:00
---
Un gran bel gioco, non c'è che dire.

Prima di tutto perché i requisiti hardware non sono stratosferici, cioè perlomeno non per un gioco con quella grafica. In secondo luogo l'idea di fare una specie di mezzo Civilization nello spazio non è brutta, anche se avrei preferito che la meccanica di gioco fosse un po' più in stile homeworld 2, con lo spazio davvero a 3 dimensioni (infatti in questo gioco ci si muove solamente in due, diciamo) che dava davvero qualcosa in più.

Come dicevo, il dettaglio grafico è notevole, soprattutto perché si passa dall'immagine ravvicinata di una navicella alla visuale completa del sistema stellare di gioco (e magari un paio di dozzine di pianeti di tutti i tipi: vulcanici, ghiacciati, giganti gassosi e terrestri) in una <em>rotellata</em> di mouse senza sentire discontinuità.

Le 3 razze scelte mi ricordano tanto quelle di Stacraft, i TEC assomigliano ai terrestri (in quanto prediligono la tecnologia, <em>mecha </em>e amenità simili), gli Advent assomigliano molto ai Protoss (sono una razza che dà molto peso alle abilità psioniche), e infine, per completare il terzetto, si dovrebbero associare i Vasari agli Zerg, anche se in realtà <em>non c'entrano un fico secco</em>.

Buono il sistema di tasse (devo ancora capire come funziona con la diffusione della cultura) e anche il fatto che per ingrandire la portata della flotta si rinuncia ad una percentuale cospicua di risorse/secondo (per avere una flotta di circa 500 unità, anche se una nave ne tiene dalle 4 alle 6, bisogna rinunciare al 28% dell'introito delle risorse ad esempio), come giustamente uno si aspetterebbe.

C'è la possibilità di giocare partite multiplayer anche se manca di un vero e proprio sistema di gestione, infatti i giocatori si devono mettere d'accordo via IRC (c'è un canale ufficiale per farlo) e solo successivamente poter giocare.

L'unico neo?

L'assenza di una campagna per giocatore singolo. Che, a quanto mi risulta, verrà inclusa nell'espansione.
