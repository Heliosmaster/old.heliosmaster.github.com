---
layout: post
title: Ágætis byrjun
wordpress_id: 1908
wordpress_url: http://blog.andvari.it/?p=1908
tags: italiano
date: 2011-02-13 12:34:57.000000000 +01:00
---
Lo so che è un titolo inflazionato, dato che tutte le volte che c'è "un buon inizio", scrivo un post col titolo dell'album (e canzone) dei Sigur Rós. Per chi mastica l'IPA, si pronuncia <small> </small><a title="Wikipedia:IPA for Icelandic" href="http://en.wikipedia.org/wiki/Wikipedia:IPA_for_Icelandic">[ˈaːuɣaitɪs ˈpɪrjʏn]</a>.

Il fatto è che dopo un paio di giorni bui, dove non c'è niente che vada male ma neanche niente che vada bene, quando sei scocciato e hai un po' di <em>tigna </em>(( in Romagna si usa questo termine per descrivere quella situazione emozionale in cui sei scocciato, sei sull'orlo di esplodere sbraitando, e <strong>tutto</strong> va male (o perlomeno la si vede così). Spesso sfocia nel pianto nervoso o qualcosa di simile )), quando in un quattro e quattr'otto ti ritrovi indifferente, svogliato e apatico, ecco, dopo un paio di giorni così, un buon inizio è quello che ci vuole.

E questa volta si traduce in "scendere con il piede giusto dal letto", "fare di buona lena le pulizie" (e non so perché mi metta di buon'umore), fare due chiacchiere con i condomini dell'appartamento sotto il tuo.

Ed io sono soddisfatto per questa mattina, nonostante non abbia studiato niente. Tiè.
