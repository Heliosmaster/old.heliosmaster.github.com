---
layout: post
title: Dubbi e certezze
wordpress_id: 635
wordpress_url: http://blog.andvari.it/?p=635
tags: italiano
date: 2007-04-11 20:30:18.000000000 +02:00
---
È strano, appena cominci ad avere qualche piccola certezza, tutto si rimescola in un turbinio di carte e ciò che prima era oscuro e tenebroso, ora si rivela chiaro e luminoso, e i pilastri si trasformano in timidi fuscelli.

Leggevo in un testo di Descartes (Cartesio per i latini) che anche secondo lui tutte le certezze sono illusorie ed effimere, tranne quelle matematiche, logiche e geometriche e anche quel pizzico di follia proprio della sanità mentale.
Ragionava sul fatto che generalmente noi ci fidiamo dei sensi, come mi pare ovvio. Che il verde sia verde, noi lo sappiamo perché lo vediamo. Ma i sensi possono essere facilmente ingannati, e qui fa un paragone alquanto strano: ha fatto l'esempio di come nel sonno, più precisamente durante il sogno, la nostra mente è ingannata dai sensi perché magari crediamo di star facendo qualcosa, ma in realtà siamo al caldo del nostro lettuccio.

Quindi i sensi ingannano e normalmente quando qualcuno ci inganna smettiamo di credergli ciecamente, no? cominciano a venirci i dubbi sulla sua sincerità.

Mentre per la matematica no. Sia nel sogno che nella realtà 2+3 = 5 (anche se Orwell dice che 2+2 non fa sempre 4, talvolta fa 3 e talvolta fa 5, ma questa è un'altra storia), il quadrato ha sempre quattro lati e così via.

Come dargli torto?

Similmente noi siamo ingannati: pensavi di conoscere una persona e non la conosci affatto, ti disinteressi di un'altra e questa improvvisamente ti tiene in considerazione.

Bah, <em>c'est la vie..</em>
