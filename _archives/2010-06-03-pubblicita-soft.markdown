---
layout: post
title: Pubblicità soft
wordpress_id: 1740
wordpress_url: http://blog.andvari.it/?p=1740
tags: italiano
date: 2010-06-03 21:45:33.000000000 +02:00
---
Sarò io che sono un po' diretto quando dico le cose, ma penso che la pubblicità progresso dovrebbe essere molto più cattiva.

Per esempio, l'ultima pubblicità sulla lettura. Per chi non l'avesse vista la racconto brevemente:

<em>Un bambino prende un libro dalla libreria, lo fa cadere e questo rimbalza. Allora comincia a palleggiarlo come se fosse un pallone da basket e poi cambia scena e ci sono tanti bambini che giocano a basket con un libro come palla e alla fine, all'ultimo passaggio questo diventa un giornale arrotolato e fanno canestro. Il folto pubblico di ragazzini esulta come se avesse fatto goal la nazionale.</em>

E questo dovrebbe incitare a leggere? A mio avviso incita più che altro a giocarci a pallacanestro con un bel libro. Chissà poi se la Divina Commedia vale quanto "Scusami se ti chiamo amore" o forse si fanno più punti con la prima.

Dipendesse da me? Una bella schermata come questa che duri esattamente quanto l'altra.

<img class="aligncenter" src="http://www.andvari.it/docs/blog_files/Pubblicit%e0Progresso.png" alt="" width="580" height="480" />

E per questa nessuno avrebbe dovuto pagare.  Chissà l'altra quanta è costata.
