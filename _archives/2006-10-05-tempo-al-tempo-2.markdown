---
layout: post
title: Tempo al tempo
wordpress_id: 868
wordpress_url: http://blog.andvari.it/?p=868
tags: italiano
date: 2006-10-05 19:41:27.000000000 +02:00
---
È autunno, è tardi per raccogliere le messi. Qualcosa però è stato piantato tardi, sul finire dell'estate, potrebbe già essere maturo. Ma il pacioso contadino ha sempre i soliti dubbi:
Sarà stato piantato nella terra giusta?
Sarà stato piantato il semino giusto?
Sarà stato piantato nel periodo giusto?
È tempo di raccogliere o no?

E così il contadino è preso da questi dubbi, e la vita umana altrettanto. Il tempo fugge, similmente alla giovinezza del Magnifico Lorenzo, e non esiste l'attimo giusto.

<em>Carpe diem</em>, qualcuno dice. Fosse facile! Murphy risponderebbe adeguatamente che: "<em>Qualsiasi cosa accadrà sempre un secondo dopo o un secondo prima del momento perfetto</em>".

Già la perfezione non esiste, ma Madre Natura ha insegnato agli uomini che ci si può andare vicino, ma credo che non vada ascoltata, lei. Si è visto quanto sia gentile: terremoti, maremoti, uragani, frane! Ma non è di questo che si va parlando...

L'orologio ticchetta, lentamente. Lo guardi e il secondo è già passato, e non è più ora.

Qualcuno penserà: "Che pessimismo! Che fare? Come reagire?"

Lo zio Nietzsche disse ciò:
<blockquote>L'esistenza è in realtà un tempo imperfetto che non diventa mai un presente.</blockquote>
Io sottoscrivo in pieno, noi non siamo ora. Noi siamo.

E il semino? Per ora non germoglia niente, ma chissà, poi...
