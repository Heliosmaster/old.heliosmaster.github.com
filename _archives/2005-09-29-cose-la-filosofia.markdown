---
layout: post
title: Cos'è la filosofia
wordpress_id: 568
wordpress_url: http://blog.andvari.it/?p=568
tags: italiano
date: 2005-09-29 22:56:21.000000000 +02:00
---
Buonasera a tutti..sono vivo..beh oggi è stata una giornata davvero stancante...e tornare a casa alle 18 e trovare da fare una versione di latino di 10 righe, un commento di filosofia! eccolo qua:
<!--more-->
<blockquote>
<span style="font-style: italic;">La filosofia fa parte della nostra vita molto più di quanto non si pensi; da questi testi di N. Abbagnano salta all'occhio proprio questa considerazione, perché non è affatto scontata. Prima di sapere cos'era la filosofia non avrei proprio immaginato di essere già filosofo. Perché filosofare è una cosa totalmente estranea alla vita pratica, significa affrontare la propria esistenza con spirito vivo: con il filosofare non capiamo come migliorare ad esempio il nostro raccolto, o come preparare una pietanza migliore, ma possiamo capire meglio il mondo che ci circonda. Infatti filosofare significa soprattutto l'essere attivi: l'uomo filosofo non è passivo di fronte alla natura e accetta tutto quanto questa gli impone senza fare domande, il filosofo è curioso, si potrebbe persino dire che ciò che lo spinge sia proprio la sete di sapere. Lui cerca di entrare in relazione con il mondo circostante, essenza stessa della filosofia: infatti solo con questo tipo di rapporto si riesce a scoprire cose che altrimenti non sarebbero possibili; soprattutto non sempre bisogna filosofare da soli: l'uomo, grazie alla sua capacità di confrontarsi con altri suoi simili, ha un bel vantaggio, il confronto e il dibattito sono essenziali perché la visione del mondo è differente per ciascuno di noi, allora corrispondono anche domande e risposte differenti. Infatti con il dibattere si capisce ciò che la propria testa non era riuscita a capire, grazie all'aiuto dei propri compagni, anche della propria famiglia. E allora io come filosofo mi pongo domande totalmente differenti da quelle di un mio familiare o anche di un mio amico, il mio mondo è totalmente differente rispetto a quello di qualsiasi altro: io mi posso fare domande su chi sono, come posso fare per migliorarmi. Non si riesce a resistere dal filosofare, infatti proseguendo nella lettura del testo del filosofo italiano del XX secolo, si capisce che anche per colui che tenta di rifuggire una filosofia, il voler scappare è solo apparente o fittizio, prima o poi si ritroverà a scegliere, decidere e impegnarsi, e allora dovrà filosofare.  Il filosofo come uomo ha un po' uno stereotipo, forse secondo l'immagine di Platone: uomo anziano con capelli e barba lunghi e canuti. Invece dietro al vero filosofo c'è la persona media, anzi, ogni persona, anche io!</span></blockquote>
