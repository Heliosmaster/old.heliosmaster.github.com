---
layout: post
title: Blog is the new black
wordpress_id: 1629
wordpress_url: http://blog.andvari.it/?p=1629
tags: italiano
date: 2009-11-14 00:26:22.000000000 +01:00
---
È un po' che non scrivo, l'occasione giusta giusta per poter essere un po' più discorsivo di quelle due mezze cose che ho detto nei tempi passati.

Un piccolo prerequisito, ma anche semplicemente un consiglio, per capire questo post si può fare leggendo <a href="http://www.enrico-sola.com/2009/11/ciao-sono-io/">questo</a> di <span style="text-decoration: line-through;">Suzukimaruti</span> pardon Enrico Sola.

Mi sono decisamente chiesto come mai la mia voglia di scrivere in questi meandri sia colata a picco. E la colpa, sì, è proprio di Facebook. È proprio vero che i bimbiminkia sono tutti migrati lì, e io con loro, come molti altri che bimbiminkia non sono. Perché prima, quando avere un blog era di moda, uno lo scriveva più che altro per mettersi in mostra, e io non di meno degli altri. Ho ancora un po' di celolunghite, nel senso che vado a controllare ogni tanto quante visite riceve questo blog, ma tanto lo so che il 99% della gente che ci capita è perché San Google è decisamente generoso.

Preghiamo.

No, seriamente, mi sono un po' chiesto, cioè mi sono fatto una pippa mentale, su cosa c'è che non va di questo atteggiamento. E lo dico subito, chiaro e tondo. La velocità. Fra Twitter e Facebook siamo costretti a condensare la nostra vita, quel che ci accade, in 140 caratteri o pochi di più. Non che la <em>brevitas</em> in certi casi non convenga, ma ci abitua sempre di più a fare le cose di fretta.

Io piano piano mi accorgo di quanto soffro di sovraccarico cognitivo (no dai, <a href="http://it.wikipedia.org/wiki/Sovraccarico_cognitivo">non quello di wikipedia</a>, mi ricordo ancora quello che vedo, forse), ma mi accorgo come sia un tutto "quantità" e poca qualità. Giusto per rendere un'idea, negli ultimi 30 giorni il mio aggregatore di notizie ha ricevuto (e io ho letto i titoli di) <strong>2.289</strong> post. E sticazzi.

Non mi godo più niente, non so se me lo sono mai goduto, ma leggo sempre di meno e <em>skimmo</em> (ok piano con i forestierismi che qua si rischiano figure di merda) sempre di più. Ormai è quasi tutto rumore.

Ho voglia di scendere da questo tran tran. Ho voglia di fermarmi, di riflettere e di chiedermi cosa leggo, cosa scrivo e cosa penso. Ho piacere di fare qualcosa con più calma. Non chiuderò il mio account di Facebook (non ancora, la mia anima ficcanaso non può evitare di farsi una sporta dei cazzi degli altri)<em> </em>ma il mio stato lo aggiorno molto meno spesso.

E facciamo che smetto di guardare quanta gente mi segue. "Chi mi ama mi segua e gli altri si fottano"? No, senza esagerare. Non biasimo la gente per non leggermi, faccio fatica a sopportarmi anche da solo.

I post di questo blog cercheranno di essere un po' più di qualità e meno di quantità. Di tempo ne ho poco (l'università mi opprime in questo senso) e quel poco che ho lo preferisco usare per stare con la mia dolce metà (visto che non possiamo essere vicini fisicamente, almeno l'informatica ci viene incontro), e se avanza del tempo farò anche altro.

Ma la mia scala di priorità va un po' rivista. Che di perdere un sacco di tempo (ma anche un solo minuto) in cose inutili ne faccio anche a meno.

Perché non ripartire da un nuovo nome, un nuovo blog, una nuova veste grafica, come fanno in tanti? Bah, perché fondamentalmente questo sono io, punto e basta. Non nego che un nomecognome.it sancirebbe più un taglio netto con il passato, ma sono sicuro di non riuscire ad aggiornare il blog abbastanza spesso (perché vorrei evitare di scrivere cose che non fossero interessanti per me da scrivere o interessanti per quelle poche persone che tengono a me da leggere) da giustificare un cambiamento così radicale.

Dopotutto deve essere un piacere quello di scrivere. E lo si deve fare con il giusto ritmo.

E che la frenesia, sì, si fotta.

<em>P.s. Phonkmeister <a href="http://www.phonkmeister.com/post/242650529/vi-dico-un-segreto">profetizzò</a>. I blog torneranno di moda. Io avevo in mente questo post da prima che lo scrivesse, gnegné</em> :P <em>(non ho prove, ma basti la fiducia, cosa assai rara)</em>
