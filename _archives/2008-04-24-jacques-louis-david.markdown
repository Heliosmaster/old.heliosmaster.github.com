---
layout: post
title: Jacques-Louis David
wordpress_id: 396
wordpress_url: http://blog.andvari.it/?p=396
tags: italiano
date: 2008-04-24 17:23:27.000000000 +02:00
---
Comincia una serie di riassunti di arte, fatti per scuola. Magari sono utili anche a qualcun altro.
<blockquote>Nato a Parigi nel 1748, David compì i primi studi all'accademia di belle arti della sua città natale, e, durante i suoi studi, vinse l'ambito <em id="rz5a">Prix de Rome</em>, che gli permise di soggiornare in Italia dal 1775 al 1780, dove ebbe modo di studiare la scultura e la pittura romane, nonché quella di Raffaello. Partecipò alla rivoluzione francese e in seguitò divenne seguace di Napoleone, tanto da diventare il pittore ufficiale dell'impero.<br id="dp:v" /><br id="nqj9" />I disegni di David si presentano molto austeri e quasi poveri di mezzi; si tratta di disegni nei quali si nota l'uso per lo più esclusivo della matita a mina di piombo, tuttavia l'artista impiega anche la penna e l'inchiostro, il cui segno netto è ravvivato dall'acquerello e le lumeggiature a tempera bianca o gessetti. Nel disegno David si pone come obbiettivo la purezza dell'immagine e la sua semplificazione per mezzo del contorno netto. Uno dei suoi dipinti più celebri è il "<em id="n28t">Giuramento degli Orazi</em>" oggi conservato al Museo del Louvre di Parigi. Il dipinto rappresenta le virtù civiche romane, e i tre giovani giurano di vincere o morire per la gloria di Roma. In conformità all'estetica neoclassica, Davi non mostra il momento cruento del combattimento, ma sceglie di rappresentare quello supremo del giuramento, che precede l'azione e congelsa nei gesti tutti i personggi che in tal modo illustrano l'amor di patria.<br id="kr0h" /><br id="qy51" />"<em id="av9_">La morte di Marat</em>" è un altro celebre dipinto dell'autore francese, dove David costruisce l'immagine del defunto come se si trattasse di una deposizione di Cristo o di una Pietà. Al calore dell'accorata partecipazione emotiva dell'artista fanno da contrapposto il gelo della morte, i colori freddi e l'essenzialità. L'adesione di David al principio neoclassico che impone di evitare l'azione, in modo da esaltare la grandezza d'animo dei personaggi è evidente ne <em id="o0uj">"Le sabine</em>" e <em id="j5my">"Leonida alle Termopili</em>", dove l'artista può mostrare le conoscenze acquisite nello studio dell'antico rivolgendosi alla storia romana e a quella greca.</blockquote>
