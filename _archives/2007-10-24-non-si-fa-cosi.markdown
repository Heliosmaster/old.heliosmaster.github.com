---
layout: post
title: Non si fa così
wordpress_id: 49
wordpress_url: http://blog.andvari.it/2007/10/24/non-si-fa-cosi/
tags: italiano
date: 2007-10-24 14:44:46.000000000 +02:00
---
No, non si fa così. E lo dico riferito ad un avvenimento che è successo non più di un paio di ore fa.

Perché non è giusto che sabato mentre cominci a spiegare un argomento che abbiamo trattato esaurientemente in 3ª superiore in chimica, ovvero la struttura dell'atomo, e nella classe c'è un po' di confusione (che a dirla tutta, non era poi così tanta, rispetto ad altre lezioni nelle quali non hai protestato o comunque fatto niente di diverso dal richiamo all'ordine e al silenzio), forse e probabilmente solo perché avevi poca voce, hai annunciato che non avresti spiegato e che ci saremmo dovuti studiare a casa da soli i modelli atomici di Thompson e Bohr.

Ok, ci sta. Ogni tanto anche il più buono e umano dei prof può sbroccare, e non è il caso di dirgli niente.

Però in una giornata come oggi, nella quale hai annunciato che porterai le verifiche fatte giovedì scorso (e hai anche preannunciato che sono antags: italiano
date male, e così è stato) mentre io sono di sotto a prenderle dal tuo cassetto (e c'erano anche dei panini dentro!) cominci a interrogare su quelle fottutissime 3 pagine di introduzione al capitolo che erano per oggi.

Scusami tanto, ma non ci sta.  E lo dico come uno dei pochi che quelle pagine le ha guartags: italiano
date sul serio. Perché sono d'accordo che sia importante sapere la storia dell'evoluzione del modello atomico, ma non è certo una cosa così fondamentale da essere giudicata con un voto. E che voto, se consideriamo che le due ragazze interrogate hanno preso una 5/6 e l'altra ha fatto scena muta.

No, non ci sta.

E soprattutto non ci sta che ti lamenti che nella verifica non abbiamo scritto con precisione che Einstein pubblica la teoria della relatività nel 1905. Scusami tanto, ma secondo me (e enfatizzo questo secondo me, perché in realtà è fondamentale, ma per quale motivo lo ignoro ancora) non cambia veramente niente se l'ha pubblicata nel 1905 o nel 1906, perlomeno non mi sembra il caso di scalare il punteggio della verifica per questo motivo. Manco avessimo scritto 1995! Comunque, questo discorso è a parte, non voglio certo contestare l'importanza assoluta della scoperta relativistica.

Però non si fa così, perché c'è sempre stato un certo rapporto fra te e gli studenti. Ti credevamo un prof molto umano, o per citare il prof di storia (bomberissimo lui) che ha affermato che "un buon padre sa sempre quando è ora di..." e i puntini li riempio io. Un buon padre sa sempre quando è ora di punire i figli e quando è ora di essere comprensivo. E tu sei sempre stato un buon padre per la classe. Ma in questa occasione, fattelo dire, la tua considerazione non è più allo stesso livello. Soprattutto perché ci può stare che una volta non ti va bene quel poco di confusione che c'è, però la volta dopo amici come prima, non essere permaloso.

E ci sono certe affermazioni che proprio non vanno giù. Dire che potresti interrogare solo e dare da studiare le pagine sul libro, che in questo caso faresti meno fatica e i soldi in tasca ti arriverebbero lo stesso, è una caduta di stile. Ora sei paragonabile alla prof che ha annunciato che visto che un giovedì siamo a Bologna per fare orientamento post-diploma e quindi salteremo l'ultima ora di lezione, esclama esaltata "Oh che bello vado in piscina!". Ecco, ora puoi andare in piscina anche tu se non vuoi fare lezione.

E, fattelo dire, non si fa così.

E fattelo dire da uno che ha 9 nelle tue materie e che dovrebbe stare solo zitto. Ma ciò che voglio dire qua lo dico, e chissene del resto.
