---
layout: post
title: Welcome to (another) real world!
wordpress_id: 90
wordpress_url: http://blog.andvari.it/2007/11/17/welcome-to-another-real-world/
tags: italiano
date: 2007-11-17 13:19:05.000000000 +01:00
---
E la realtà non è poi così diversa dall'illusione, o viceversa. Simili, hanno tuttavia una grande differenza: una è così, l'altra ce la costruiamo noi sul modello della prima, e la facciamo aderire alla nostra personalità.

Se volessi parlare in maniera kantiana direi che l'illusione è il modo in cui noi percepiamo la realtà, il modo in cui la nostra mente si crea un'immagine (più o meno precisa) del mondo in cui viviamo, perché questo preso così grezzamente, è invivibile. E così ognuno cerca una quotidianità, una routine, uno scopo in questa sua illusione.

Quando la differenza fra la nostra realtà e la "vera verità" (cit.) è troppo grande, o chiudiamo gli occhi per non vedere, o riceviamo moralmente un pugno in faccia.  E il processo ricomincia, di diverso c'è solo il fatto che ti riprometti di non cascarci più, ma sotto sotto sai che poi questo non accadrà.

E che in fondo anche la morte è un'illusione, come la vita che ti sei creato lo speri. Ma sotto sotto sai che poi questo non accadrà.

<address><em>(Come sono pessimista, oggi</em>)
</address>
