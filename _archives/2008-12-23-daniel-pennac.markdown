---
layout: post
title: Daniel Pennac
wordpress_id: 1310
wordpress_url: http://blog.andvari.it/?p=1310
tags: italiano
date: 2008-12-23 12:18:02.000000000 +01:00
---
Scrivo questo post anche se non ho ancora finito di leggere tutti i libri del cosiddetto Ciclo di Malaussène, (sono a metà di "Signor Malaussène"), ma ne ho voglia lo stesso.

Devo innanzitutto ringraziare la Laura che per il mio compleanno (eh già, lo scorso 9 giugno) mi ha regalato "Il paradiso degli orchi", il primo libro di questo ciclo. Per un po' ho pensato che non fosse un libro per me, dato che avevo iniziato a leggerlo almeno 2-3 volte, ma, inevitabilmente, finivo con smettere di leggere perché mi dedicavo ad altro (sostanzialmente stare al PC, :( ). E così, senza accorgermene, mi dimenticavo di quello che avevo letto e così dovevo sempre ricominciare.

La situazione è stata così all'incirca fino al 1 novembre. Quando sono andato in montagna (8 ore di treno andata e altrettante al ritorno) questo libro me lo sono letteralmente divorato. Avevo capito dove sbagliavo.

Pennac, in questi libri, usa uno stile decisamente strano. Strano perché i personaggi sono tutto tranne che verosimili (non mi dilungherò in descrizioni che possono benissimo <a href="http://it.wikipedia.org/wiki/Ciclo_di_Malauss%C3%A8ne#La_trib.C3.B9_Malauss.C3.A8ne">essere trovate</a> su Wikipedia, ad esempio). Variopinti senza dubbio, ma poco verosimili. All'inizio, le varie volte in cui ho provato a intraprendere la lettura de "Il paradiso degli orchi", facevo fatica a immedesimarmi, a essere in empatia con quell'universo. È solo questione di tempo. Una volta che riesci a leggere abbastanza pagine consecutivamente da farti prendere dal mistero (in ogni libro c'è sempre un casino e Benjamin Malaussène viene additato come colpevole supremo di tutte le malefatte del cosmo), il gioco è fatto. Entri anche tu in quel mondo fatto di colori, suoni, odori che è la Belleville dipinta dallo scrittore francese.

E così questo libro l'ho letteralmente divorato, e sono pure riuscito ad annoiarmi durante il viaggio.

E ho letteralmente divorato il successivo, "La fata carabina" (a mio avviso il migliore).

"La prosivendola" mi ha invece dato un po' di problemi. Nessuna mia conoscenza l'aveva (io non compro i libri, l'ho già detto?) e in biblioteca (sia a Ferrara che a Cervia) erano in prestito fino ai primi di dicembre (cioè avrei dovuto aspettare una ventina di giorni) e così ho provato a leggere su Google Libri (con un paio di trucchetti) ma non sono andato pagina 150 e rotti. E così mi sono dovuto rassegnare e ho aspettato una settimana che Laura me lo prestasse.

Finito, e ora è il turno del "Signor Malaussène". Che procede un po' a rilento causa esami (ah sì, 23 geometria 1, 29 inglese, 27 analisi 1, se a qualcuno fregasse qualcosa)
