---
layout: post
title: Settimane dense
wordpress_id: 1815
wordpress_url: http://blog.andvari.it/?p=1815
tags: italiano
date: 2010-10-09 10:15:44.000000000 +02:00
---
Come si evince dal titolo (inizio spessissimo i miei post con questa frase o qualcosa di analogo -_-'), sono settimane dense.

Un po' perché è ri-iniziata l'università. Anzi, soprattutto per questo motivo. Sono dovuto tornare a Ferrara, e il mio problema con l'appartamento si è manifestato nuovamente. Ma di questo parlerò più avanti, dato che questo post vuole essere solo un breve bollettino, per vedere se riesco a riabituarmi a scrivere qualcosa nel blog, dato che ormai <a href="http://www.twitter.com/Helios">twitto </a>solo.

In questo trimestre sto seguendo due corsi: Analisi Matematica V (sì, <strong>cinque</strong>) ed Equazioni della Fisica matematica. Lo so che non dicono niente questi titoli (ogni università fa un po' come gli pare), quindi dirò che analisi non è altro che spazi Lp, spazi di Hilbert, trasformate di Fourier e introduzione ad analisi funzionale, mentre equazioni della fisica matematica è calcolo tensoriale e termomeccanica dei corpi continui deformabili.

Sono andato anche a sentire per la tesi, e probabilmente sarà qualcosa da un titolo analogo a "<em>Split Bergman iterations methods for image reconstruction in case of poissonian noise</em>", qualunque cosa essa significhi.

In aggiunta, in questo momento sono in montagna, per un raduno familiare. :)

Ah, e pure la TUM (<em>Technische Universität München</em>) è stata aggiunta alle città papabili per la specialistica. Spero davvero che vada tutto bene, e di non perdermi nella burocrazia. Fra un mese ho lo IELTS, circa. :|
