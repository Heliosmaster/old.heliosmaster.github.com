---
layout: post
title: Prima di cominciare
wordpress_id: 1008
wordpress_url: http://blog.andvari.it/?p=1008
tags: italiano
date: 2008-09-22 08:30:29.000000000 +02:00
---
Questi sono alcuni pensieri sparsi che ho prima di buttarmi a capofitto in una nuova avventura che inizierà ufficialmente Lunedì 22 settembre, con l'inizio delle lezioni a Ferrara. Benché questo post sarà pubblicato solo tale giorno, è già da molto molto tempo che ho iniziato a scriverlo (attorno a fine agosto), ma ho ultimato solo il giorno precedente, tanto perché sono pigro.

<strong>La casa</strong>

Innanzitutto, sembra che le cose siano antags: italiano
date per il verso giusto con la casa. Sono con un ragazzo e una ragazza, M. e A., due romagnoli (una di Ravenna, l'altro di Massa Lombarda), più grandi di me (rispettivamente di 6 e 5 anni) che sono in dirittura d'arrivo per ottenere la Laurea in Architettura. Sono due persone molto disponibili e simpatiche, appassionati di fotografia (analogica, non digitale, e questo penso mi sia d'aiuto) e molto socievoli.

La cosa buffa è che la stanza che andrò ad occupare mi è stata "consegnata" da un inquilino particolare, in quanto si trattava di un utente di Wikipedia. "Galeotta fu l'enciclopedia", è il caso di dire, citando "l'amico Dante" (cit. Miss Moroon). Tutto è avvenuto perché, sapendo che lui studiava in quel di Ferrara, gli ho mandato una mail su Facebook chiedendogli se per piacere poteva darmi una mano a trovare una stanza. Ed ecco fatto! Casualmente, non più di una settimana prima, era andato via dalla stanza perché aveva finito i corsi a Ferrara e decidendo di studiare per i rimanenti esami a casa sua in Sardegna.

Un'altra particolarità legata alla stanza è che nei passati 4 anni, da quando è affittata a studenti, quindi, è sempre stata occupata da persone che non mangiavano carne. Una vegetariana, una vegana e un vegano. Penso che, per celebrare, organizzerò una grigliata nel davanzale della finestra :lol: .

Scherzi a parte, devo ammettere tuttavia che questa casa non è stata la mia prima scelta. In un primo momento avevo deciso di andare in un altro appartamento, situato a poca distanza dall'attuale, qualche centinaio di metri, che era stato ristrutturato da solo un paio di anni, ed era decisamente più grande. Avevo anche il bagno privato, ma tutte queste cose non sono servite quando si sono presentati i primi problemi legati al contratto.

Quali problemi?

Il fatto che per un vincolo (la cui natura mi è tutt'ora ignota) il proprietario non avrebbe potuto affittare l'appartamento a più di 450 € / mese, ma in realtà, sommando tutti gli affitti delle stanze (300 € la mia, 250 € la mansarda, + un'altra stanza di cui non conosco l'affitto, ma che sono sicuro non fosse inferiore a 250 €) veniva quasi il doppio, e così si era costretti a pagare una parte normalmente, e l'altra in nero. Poi il proprietario pensava di intestare il contratto a uno solo degli inquilini, "perché è una casa con un ricambio molto frequente e quindi starci sempre dietro è un casino". Un casino? Fare le cose come si deve tutela sia il proprietario che l'affittuario!

Facciamo un paio di semplici esempi: la casa è intestata a me, il contratto dura 2-3 anni, e io dopo un anno vado via. Il contratto resta ancora intestato a me, e gli inquilini fanno qualche cazzata. Se non riesce a farsi valere sui correnti inquilini, con chi se la prenderà? Con l'intestatario dell'affitto, ovviamente! E se l'appartamento fosse intestato all'altro inquilino, lui potrebbe sbattermi fuori senza alcun problema, perché tanto il mio nome non compare da nessuna parte.

Ma queste sono solo alcuni dei motivi che mi hanno portato a desistere da andare in tale appartamento. Basta solo dire che l'appartamento è così grande che d'inverno è molto freddo e, per non esagerare con la spesa per il gas, gli inquilini accendevano il riscaldamento mezz'ora la mattina e mezz'ora la sera. Io devo spendere 300 € al mese (spese escluse) per andare in un <em>igloo?</em> Ma anche no.

Così ho "ripiegato", se di ripiego si può parlare, per la casa in cui vado ora, e penso che in ogni caso mi troverò meglio qua di come avrei potuto farlo nell'altra stanza. Così a sentimento.

<strong>La facoltà - Il CdL</strong>

La scelta del corso di laurea è sicuramente un qualcosa di molto importante e non sono sicuro al 100% che matematica sia la strada per me. Quello che in verità vorrei fare è un ibrido fra matematica e fisica, ma purtroppo non c'è nessun corso che venga incontro a questa mia esigenza. E così, dovendo scegliere fra le due, ho optato per la regina delle scienze, la disciplina che è alla base di tutto quanto.

Parlando di cose meno astratte, il fatto che mi sia iscritto al CdL in "scienze matematiche" (il numero 32 se qualcuno è interessato, visto che l'identificazione numerica è a livello nazionale) è un vantaggio proprio in termine numerico, dato che a martedì scorso, quando ho fatto il famoso concorso, gli iscritti erano 11. Ovviamente saranno aumentati, ma non penso che in ogni caso saremmo più di una trentina. Esser così pochi è un fattore senza dubbio a mio vantaggio, perché il professore è fisicamente meno impegnato (cioè ci sono meno studenti che chiedono spiegazioni, nel caso). L'orario non è per niente male, il resto si vedrà.
