---
layout: post
title: Dimagrire 2.0
wordpress_id: 1738
wordpress_url: http://blog.andvari.it/?p=1738
tags: italiano
date: 2010-06-02 11:28:47.000000000 +02:00
---
La mia pinguedine avanza. Mio malgrado, divento sempre più soffice.

Ho deciso (sperando che sia la volta buona) di dare un taglio a tutta questa ciccia, semplicemente facendo anche un po' di esercizio fisico.  E fin qua, nulla di nuovo. La cosa interessante è, tuttavia, che essendo nell'epoca di internet, ed io essendo un "semi-nativo digitale" (preferisco questo termine ora), anche per chi vuole dimagrire sono disponibili diversi servizi per farlo nella maniera più duepuntozero possibile. E il <em>social</em>, non è da sottovalutare!

Prima di tutto si può essere duepuntozero nel <strong>pesarsi</strong>: si potrebbe essere così avanti da avere <a href="http://www.withings.com/it/index/?taranim=5">Withings</a>, la bilancia WiFi.

Wow, che figa una bilancia che tu ti metti sopra e lei registra il tuo peso e lo comunica al suo server e blabla puoi monitorare il tuo peso, i tuoi grafici ecc.

Però, 129€ non sono uno scherzo.
Posso capire che uno quando dice "cavolo devo dimagrire" non badi a spese, ma bisogna guardare anche cose meno piacevoli tipo "io mi conosco e sono poco costante, devo per forza spendere tutti quei soldi se c'è il rischio che molli tutto in un grande EPIC FAIL?" E la risposta è no.

Perché sì, withings sarà anche figa, però non è nulla che una bilancia digitale non possa fare (non ha caratteristiche tecniche particolari) con una cosa molto pocoduepuntozero: un fogliettino di carta attaccato al muro vicino ad una bilancia ed una matita. Perché non segnarsi il proprio peso e inserirlo, chennesò, una volta al mese nel pc? Se uno risponde con "non ho voglia" "eh son pigro" ci sarebbe da chiedere: "e come pensi di dimagrire se non hai voglia di scrivere al più 8 cifre ogni volta che ti pesi?"

Però, ovviamente, questo è solo il primo passo (che penso di saltare volentieri, dato che una bilancia digitale identica costa tipo 20 euro, al più), la cosa più interessante sono i servizi dedicati alla corsa.

Esempi? Nike+ e Traineo.

All'inizio ero partito estremamente carico per <strong>Nike+</strong> : molto sinteticamente tutto il meccanismo consiste in un sensore che metti nelle scarpe apposta (oppure ti attacchi al..braccio) e questo conta i tuoi passi, la distanza, le calorie, eccetera eccetera eccetera. E poi puoi monitorare il tutto via internet, fare delle "gare" con i tuoi contatti, settare dei "goal" ( apro una piccola parentesi per ricordare quando sono andato a vedere la palestra a Milano Marittima, quella più vicino casa mia, e la tizia mi diceva "beh ma qua puoi fare tutto il <em>workout </em>che vuoi, con i nostri <em>personal trainer</em> che ti aiuteranno a raggiungere il tuo <em>goal</em>" e così via. Beh ma è stato molto ridere come usava le parole "<em>goal</em>" e "<em>target</em>"... :lol: ). Tutto molto figo. Poi ho scoperto che in realtà è buona parte frutto della partnership fra Nike e Apple e il progetto si chiama "Nike+iPod" perché il sensore ha un ricevitore che dovresti attaccare all'iPod. Nano o Touch o iPhone. Insomma il mio non va bene. Mapporc! Mi toccherebbe comprare la sportband e girare con un coso appeso al gomito (molto comodo). Vabbé, in realtà, non sarebbe un grosso limite.

<strong>Traineo </strong>non è male. Mi sono ricordato di essermi iscritto a questo sito solo ieri, quando ho ricevuto una mail leggendo di sconti incredibili. Sì, perché Traineo è un servizio anche a pagamento, ma dove sono loro che (in qualche modo che non ho ben capito) ti fanno un piano personalizzato per cominciare a perdere peso. Puoi anche inserire cosa mangi e quanto ne mangi (hanno oltre 100.000 cibi, ma, a quanto ho visto, solo <em>brand </em>americani) etc. etc.

Il costo però non l'ho visto da nessuna parte.

Sento già sorgere in me la domanda: ma devi spendere dei soldi per qualcosa che puoi benissimo fare gratis? Un po' di buona volontà, un paio di scarpe e via, sei già a perdere peso.  E la risposta che ho trovato è questa:

Spendere dei soldi per questo, non è senza dubbio obbligatorio, ma credo che possa aiutare in un modo. Perché spendere 13€ al mese per giocare a <em>World Of Warcraft</em> ti rende quantomeno dipendente: stai spendendo dei soldi, che tu ci giochi o meno.. sarà meglio giocarci a questo punto!

E perché non applicare la stessa idea anche al perdere peso. Stai spendendo dei soldi.. se stai a casa a poltrire quei soldi sono più che sprecati. E sprecare è l'ultima cosa che mi piace..
