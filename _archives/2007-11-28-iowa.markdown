---
layout: post
title: Iowa
wordpress_id: 109
wordpress_url: http://blog.andvari.it/2007/11/28/iowa/
tags: italiano
date: 2007-11-28 22:05:42.000000000 +01:00
---
Ecco che per sfogarmi mi ritrovo a scrivere qualcosa di noir, o perlomeno ci provo, sono molto graditi i feedback:

<!--more-->

<em> "Provehito in altum</em>". L'ispettore Owen Gifford lesse queste parole scritte col sangue sul muro, illuminate dalla luce della torcia elettrica. Il corpo dell'uomo era disteso poco distante dagli stipiti di una porta e l'enorme squarcio sul petto rivelava la violenza con cui era stato commesso il delitto.
«É latino - disse a Philip, uno dei colleghi che stimava di più. - Il significato non si può perfettamente rendere, però suona tipo "Spingiti in alto".»
Notò che il sangue era colato e per questo la parte inferiore delle lettere appariva molto più lunga di quanto l'omicida avesse voluto. Fece fatica a trattenere il disgusto per quella scena così macabra.
«E così siamo di fronte ad un predicatore?» chiese il giovane capitano Philip Riverdale.
«Può darsi - rispose questi, senza dare troppo peso all'affermazione dell'amico - ma secondo me vuol dire qualcosa di molto meno astratto.»
Si avvicinò al cadavere, si chinò ed esaminò da vicino la camicia insanguinata, senza toccarla. Sul pavimento c'erano molte macchie, quasi tutte vicine al corpo dell'uomo, tuttavia notò che ce n'erano altre raggruppate ad una distanza notevole per pensare che la loro origine fosse differente dalle prime. Alzò la testa e un'espressione sorpresa gli si stampò in volto.
«Ecco cosa intendevo, guarda lassù!» e indicò il soffitto della stanza successiva.
Philip scavalcò il cadavere evitando di calpestare il sangue che ormai aveva cominciato a rapprendersi e illuminò con la torcia nella direzione indicatagli dall'ispettore. Ancora sangue sul muro, ancora una scritta. In quel caso le parole erano molto più difficili da interpretare e Philip se ne accorse subito.
«Cosa c'è scritto, Owen?»
«Non lo so, faccio fatica a distinguere le lettere.»
«Aspetta, forse sono dei numeri!»
«Hai ragione, ma riesco a malapena a leggerli. 8-7-0-6, giusto? 2-1-3-4-5»
«Sì, i numeri sono quelli. Cosa vorranno dire?» La sua espressione faceva capire che si stava concentrando per cercare di ricordare una sequenza di numeri simile, ma non gli venne in mente niente di utile.
«Non ne ho idea, però meglio ricordarsene, potrebbero essere utili». Dalla tasca della giacca estrasse un taccuino e una penna e si appuntò i numeri. «Non abbiamo più niente da fare qui.»Salirono in macchina, una Ford Granada nera, un vero gioiellino per quei tempi. Mentre le luci di Chicago passavano davanti agli occhi di Owen, egli rifletteva sul caso, chiedendosi cosa significassero quei numeri. Poiché la vittima era un'allibratore, gli venne subito in mente che quella sarebbe potuta essere una successione di arrivo, ma con quello 0 e con la mancanza del 9 non gli tornavano i conti. Decise che ci avrebbe pensato ancora su, prima di trarre qualche altra conclusione. Un caffé bollente era l'ultima cosa che aveva bevuto diverse ore prima e sentì lo stomaco brontolare per la fame.
«Fermati un secondo qua, Philip, per favore.»
«Uh? Che succede? » La macchina si fermò.
«Niente di particolare, vado a comprarmi un hot dog, vuoi qualcosa?»
« No, grazie» rispose freddo. Philip non era tipo da mangiare in servizio. Era uno di quegli agenti modello, il cui stereotipo andava tanto in voga in televisione, tuttavia egli non lo faceva perché la ritenesse una moda, ma proprio per com'era di carattere. Non poté fare a meno di biasimare l'azione che stava facendo il collega, e sperava che al ritorno Owen non sporcasse i sedili di Betty, la sua bellissima Ford del '72, uno dei primi esemplari che avessero mai prodotto. Nonostante il 1972 fosse passato da poco, solo un anno, Philip non faceva a meno di citare l'anno di produzione della sua macchina tutte le volte che ne parlava o pensava.
Owen ritornò in macchina senza niente. Aveva già finito lo spuntino, con gran sollievo dell'amico. La macchina si rimise in moto e arrivarono alla stazione di polizia in pochi minuti. Si salutarono e la macchina nera ripartì: era finito il loro turno di servizio ed entrambi non vedevano l'ora di andare a casa. Owen si accese una sigaretta e cominciò a incamminarsi, abitava poco distante. Inserì la chiave nella porta di casa ed entrò. Senti una forte puzza di chiuso, ma era normale dato che non apriva da chissà quanti giorni. Abitava da solo e la sua abitazione era in uno stato indecente: metteva in ordine solo quando qualche documento importante era sepolto da decine di altre cartacce, e poiché ultimamente tutta la burocrazia la svolgeva il suo preciso collega, il pavimento della sua camera era pieno di vestiti sporchi. Si fece una doccia, si rivestì con la stessa camicia blu di prima, che puzzava di fumo e sudore, ma non ci fece caso: ci era abituato. Si accese un altra sigaretta, tossì e bestemmiò. Andò in garage e si infilò in macchina; dopo aver guidato per un po' parcheggiò e si diresse verso un edificio con la porta poco illuminata e bussò.
«Sì? » esclamò un uomo, ma più che una domanda parve un grugnito.
«Mollate gli ormeggi, nostromo! » rispose meccanicamente Owen
«Aye aye, capitano» rispose la voce dall'altra parte.
La porta si aprì. Un'odore di alcol fu la prima cosa che notò l'ispettore, sorrise compiaciuto. Quel posto era uno di quei circoli non proprio legali, dove si giocava poker e si beveva. Si accese un'altra sigaretta.

La notte passò in fretta, Philip aveva già terminato il suo footing mattutino quando passò a casa dell'amico. Suonò, ma non ebbe nessuna risposta. Suonò ancora, niente. Bussò ripetutamente, ma nessun rumore si sentiva. A quel punto, preoccupato per Owen, tirò fuori dalla tasca del giubbotto le chiavi di riserva che questo gli aveva dato in caso di emergenza, e aprì la porta. L'ispettore era nel letto in un sonno profondo, che fu immediatamente turbato dalla nuova presenza nella casa.
«Che cazzo ci fai qui, a quest'ora?!» furono le sue prime parole della giornata.
«Mi ha appena chiamato Ralph: c'è un altro morto, dobbiamo andare a controllare.» Ralph era uno degli uomini giù in centrale, e sapeva bene quanto Owen desiderasse dormire la mattina, perciò se l'aveva mandato a chiamare vuol dire che la situazione richiedeva davvero la sua presenza. Bestemmiò e si vestì.Arrivarono in un condominio della periferia che erano le nove e mezza, Owen era riuscito a dormire solo due ore e aveva un mal di testa martellante. Il whisky della notte prima certamente non migliorava la sua condizione. Salirono le scale fino al terzo piano, e Philip arrivò molto prima di lui, grazie al suo fisico atletico. Invece Owen era tutto tranne che atletico: ad ogni gradino ansimava e si trascinava faticosamente. Pensava che tenere la sigaretta perennemente accesa non aiutava di certo, ma d'altronde con il suo lavoro poteva morire ammazzato un giorno o l'altro e non voleva privarsi del suo vizio.
Trovarono la porta dell'appartamento aperta, una striscia di sangue larga mezzo metro iniziava da subito dietro l'uscio.
«Sembra che un cadavere sia stato trascinato.» osservò il giovane capitano. Owen si limitò ad assentire ed entrò, facendo attenzione a non calpestare le tracce. L'interno della casa era completamente sottosopra, sembrava esserci stata colluttazione. Seguirono il sangue sulla moquette e arrivarono alla stanza dove giaceva il corpo. Anche questo squarciato nel petto, anche questa volta il muro portava una scritta, o meglio, un disegno. Era un pentacolo rovesciato, racchiuso da un cerchio. Altri simboli erano disposti in maniera circolare attorno a quella raffigurazione.
«Satana» dichiarò Phillip. « È il simbolo di satana.»
«Aspetta, non essere frettoloso. - gli rispose prontamente l'ispettore - Hai ragione, ma in parte. Il pentacolo è stato usato per secoli prima che il cristianesimo lo bollasse come simbolo satanico. Penso che qui si riferisca al paganesimo in generale. Vedi quei simboli piccoli intorno?»
L'amico assentì incuriosito.
«Vedi, questo è il <a href="http://files.meetup.com/11850/valknut.jpg"><em>valknut,</em></a> tipico della mitologia nordica - indicò un simbolo che raffigurava tre triangoli intrecciati - mentre quest'altro è il <a href="http://upload.wikimedia.org/wikipedia/en/7/78/Triskele-Symbol1.png"><em>triskelion</em></a> celtico - e indicò un triangolo con i vertici prolungati e arricciati che formavano delle spirali. <em>» </em>Questi sono simboli che non hanno nulla a che fare con il satanismo.
Philip assentì, soddisfatto di aver imparato qualcosa di nuovo, e aggiunse: «Ma perché simboli pagani?»
«Tu mi chiedi troppo!» e rise. In cuor suo però era molto turbato, era il secondo delitto di questo tipo, e non riusciva a fare a meno di pensare a chi potesse essere l'assassino. Notò però una piccola scritta nel centro del pentacolo: H E X. Non riuscì a capirne il significato e si sentì uno stupido.
«Un secondo -  disse Philip - Hex è la sigla per esadecimale! Ma..cosa c'entra con tutto questo?»
«Uhm, sai convertire i numeri da decimale a esadecimale?» chiese Owen.
«Sì, ci metto un po' di tempo ma credo di cavarmela ancora bene» si fece pensieroso, cercando di ricordare il metodo che aveva imparato all'università.
«Allora prova a convertire il numero di ieri sera!» e allungò a questo il suo taccuino
«Dunque, 870621345.»
Dopo qualche minuto, Philip glielo restituì e sotto le 9 cifre c'era anche questa scritta: 0x33E4A0A1. Owen si fece pensieroso, ma ebbe un'idea.
«Presto! Torniamo in centrale!»
In un attimo arrivarono nella centrale di polizia. Owen corse nell'achivio e cercò fra gli schedari, finché non trovò quello che riportava la stessa dicitura della scritta in esadecimale. Pensò che fosse una curiosa coincidenza che gli schedari della polizia erano numerati in quel modo, ma non seppe spiegarsene il motivo: si era sempre fatto così. Fortunatamente aveva avuto fra le mani quel fascicolo neanche una settimana prima, mentre cercava altra roba: era il caso di Geena Von Pann, una ricca olandese trovata morta nella sua villa qualche anno prima. Il caso non era mai stato risolto. Controllò la lista di tutti i sospettati che furono presi in considerazione, ma lesse solo un nome, Matt Hackman. Si decise di andarlo a trovare, perseguendo con ostinazione l'intuizione che gli era venuta nell'appartamento della seconda vittima, un giornalista.
Questo Matt Hackman abitava fuori città, ci volle un po' per andare da lui. Ma quando arrivarono e suonarono, nessuno rispose. Owen, che non si fece troppi scrupoli, forzò la porta. Philip provò a protestare, ma in un attimo l'amico era già dentro casa. Muovendosi silenziosamente, l'ispettore ispezionò tutte le stanze, finché non sentì un uomo che parlava al telefono.»
«Sì, John. Tutto come previsto. Dovrebbero arrivare qui a momenti, non sospettano di nulla. Gliela faremo pagare a quel maledetto Gifford!»
Owen trasalì, parlavano di lui. Fu colto da un brivido lungo la schiena e si voltò per cercare l'amico e dirgli quanto aveva sentito, e poi per fuggire, ma non vide nessuno. Philip era sparito. Quando si girò, senti un dolore fortissimo alla testa e cadde. Qualcuno l'aveva colpito. Svenne.
Quando si risvegliò, il suo mal di testa era colossale. Era intontito. Si sentiva un suono di tamburo, un'unica melodia martellante nei suoi timpani. Vedeva strani luci, pensò di essere l'effetto di droghe, ma cercò di riprendere il controllo, e ci riuscì con molta fatica. Era buio e capì di trovarsi all'aperto, legato a un tronco. Un fuoco era acceso e diverse persone erano attorno ad esso. Fra di loro scorse Philip, ma non era legato come lui. Era in piedi e sembrava pienamente cosciente di tutto quello che stavano facendo. Aveva gli occhi chiusi e recitava qualcosa in una lingua sconosciuta, sembrava il capo di quel piccolo gruppo raccolto in meditazione. Ad un certo punto arrivò un'altra persona e teneva una capra legata con una corda. Philip estrasse un grosso coltello e tagliò la gola all'animale. Owen rabbrividì: era un sacrificio satanico.
«Come mi chiamo?» disse a Philip
«Tu non hai più un nome. Tu sei il prescelto. Tu, che hai ripulito la città dal crimine, dagli stupri, e dai furti, andrai a rendere personalmente conto al nostro signore, il dio delle tenebre.»
Un urlo uscì dalla bocca di Owen, mentre sentì il dolore alla testa avvampare. Il ritmo del tamburo accellerò e divenne sempre più martellante, sempre più travolgente finché d'un tratto cessò di colpo. "La fine è arrivata" pensò, e cominciò a piangere.

Qualcuno lo chiamò. Era Philip.
«Owen, sveglia! Mi ha chiamato Ralph, è successo un altro omicidio simile a quello di ieri sera, dobbiamo andare a controllare.»Owen fece fatica a capire dove si trovava: era la sua camera da letto. Era mattino. Ringraziò il Dio in cui non credeva di essere ancora vivo, ma il mal di testa c'era ancora. Guardò Philip con occhi spaventati.
«Cosa c'è? - chiese questo - mi guardi come se fossi il demonio.»
Owen scoppiò a ridere. «Ma cosa diavolo dici!» In cuor suo ringraziava di aver solo sognato.
«Forza vestiti! Anche questa volta c'è un simbolo sul muro, tracciato col sangue. L'agente l'ha descritto come un simbolo satanico.»

L'ispettore impallidì. Le sue certezze svanirono e si chiese il suo nome.
