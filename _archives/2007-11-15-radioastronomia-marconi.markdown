---
layout: post
title: Radioastronomia + Marconi
wordpress_id: 83
wordpress_url: http://blog.andvari.it/2007/11/15/radioastronomia-marconi/
tags: italiano
date: 2007-11-15 15:17:59.000000000 +01:00
---
Potrei iniziare come fanno i bambini di seconda elementare: "Ieri con la mia classe siamo andati a Medicina al Radiotelescopio per visitarlo e sapere un po' di più di radioastronomia, una branca abbastanza recente della scienza che studia le stelle." (NdHelios, le parti sgrammaticate sono volute).

Potrei iniziare come fa un alunno di quinta liceo scientifico:

<strong>La giornata di ieri è stata un'atipica quanto entusiasmante esperienza, un vero <em>must</em> per tutti gli appassionati di scienze. Già una volta ero stato al Radiotelescopio di Medicina (ho realizzato solo poco prima della partenza che il programma non era il radiotelescopio + facoltà di medicina, ma il radiotelescopio A Medicina :lol:). Davvero particolare, quantomeno perché si tratta di una branca della fisica poco approfondita e recente: studiare il cielo tramite le onde radio che giungono fino al suolo.</strong>

Un bambino di seconda elementare continuerebbe così:

"Devo dire che mi è piaciuta molto la lezione, però è stata un po' pesante. Gli altri si sono quasi addormentati mentre io ce l'ho fatta a stare sveglio".

Il liceale continuerebbe così:

<strong>La lezione corredata da uno <em>slide</em> è stata interessante, e facilmente fruibile dato il background culturale che ci hanno lentamente (e faticosamente) fornito gli insegnanti, tuttavia la penombra che ci avvolgeva ha favorito l'appisolamento di un paio di persone e posso affermare che è stata dura non cedere alle lusinghe di Morfeo, ma ho resistito.</strong>

Il bambino: "Il pranzo nell'agriturismo non è stato male. Ma il pomeriggio ha reso molto di più."

Il liceale: "L'agriturismo situato al piano terra del centro visite, quantomeno comodo da raggiungere, era accogliente e la cinquantina di ragazzi che componeva il gruppo si è trovata subito a suo agio. Tuttavia le pietanze non erano abbondanti, però posso affermare che quelle che credo fossero penne al sugo di coniglio erano squisite. E poi sono convinto che in buona compagnia anche un tozzo di pane abbia un buon sapore."

Il bambino: " Andare nella villa di Marconi è stato bello. Abbiamo assistito ad una breve conferenza poi siamo tornati a casa. Mi sono divertito molto"

Il liceale:  <strong>La parte pomeridiana è stata a mio avviso più coinvolgente, perché non avevamo mai parlato prima di elettricità e telecomunicazioni, e tutto ciò che poteva costituire le nostre conoscenze era dato da un accumulo di informazioni poco precise che ci forniscono i media nella vita di tutti i giorni. Andare di persona nella villa dove Guglielmo Marconi ha condotto i primi esperimenti di telecomunicazione senza fili è stato qualcosa che mi ha davvero catturato: non solo per la "sacralità" che permeava quei luoghi, ma anche perché il museo era interattivo: di fianco agli apparecchi originali usati da Guglielmo, vi era una replica funzionante, pertanto si è riuscito a replicare qualcuno degli esperimenti. "La mente può tutto", è stata l'affermazione finale della guida prima di spegnere un fazzoletto in fiamme (incendiato con la corrente elettrica) con le mani nude."</strong>

Nota: Ho riscritto il post perché faceva pena, e ho aggiunto un po' di brio alla presentazione fornendo queste due versioni, del bambino che è in me e dell'adulto-che-di-testa-non-è-poi-così-adulto che sono io.
