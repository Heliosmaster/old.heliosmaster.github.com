---
layout: post
title: Il singhiozzo
wordpress_id: 1584
wordpress_url: http://blog.andvari.it/?p=1584
tags: italiano
date: 2009-09-09 09:53:56.000000000 +02:00
---
Ammetto di latitare un po', forse un po' troppo rispetto alle mie abitudini, ma è che non ho niente di interessante da condividere con il resto del web. O forse, più precisamente, dopo anni di bloggata più o meno costante uno ripensa un po' a ciò che scrive, a chi scrive, per chi scrive.

Ma non è di questo che volevo parlare, il fatto è che è già tanto che riesco a parlare. Cioè è già tanto che la connessione funzioni, in questo momento. Non so cosa le è preso, da sabato (o venerdì) il traffico sulla porta 80 si inchioda.

Questi problemi accadono regolarmente (cioè frequentemente, non ho mai notato se a intervalli regolari o meno, né  ho compilato statistica accurata (sono un matematico, mica uno statistico!)) e durano per circa 30 secondi (forse meno, forse poco più). A parte stamattina che è durato una decina di minuti.

La cosa strana è che i programmi di chat continuano a funzionare, Firefox (o Chromium che sia) nada de nada.
E la cosa più "divertente" è che stamattina il router sembrava funzionare perfettamente e poi... stop. Cioè non che abbia smesso di funzionare il router, che dal pannello di controllo mi diceva "tutto ok, tutto come pochi minuti fa quando navigavi!", ma...mentiva spudoratamente.

Ho una connessione con il singhiozzo e bugiarda. Ah la rivoluzione è cominciata...

Scherzi a parte, se qualcuno ha idea di cosa stia succedendo batta un colpo, altrimenti continuerò con i miei riti voodoo.
