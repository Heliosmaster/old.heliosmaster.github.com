---
layout: post
title: Rebekka affair
wordpress_id: 94
wordpress_url: http://blog.andvari.it/2007/05/17/rebekka-affair/
tags: italiano
date: 2007-05-17 21:17:38.000000000 +02:00
---
Sono appena venuto a conoscenza di una cosa, non ho letto in maniera troppo approfondita ma questo è più o meno la dinamica dei fatti del Rebekka affair.

La protagonista: <a href="http://www.flickr.com/photos/rebba/">Rebekka Guðleifsdóttir</a>, aperta, onesta, un po' eccentrica, in forma, intelligente. Fotografa autodidatta. Mamma single. Fantastica fotografa. Praticamente una delle autrici più note, e cliccate, di Flickr.

Il luogo: <a href="http://www.flickr.com/">Flickr</a>, il noto sito dove ognuno può caricare le sue immagini. Il risultato è un portale davvero unico, con scatti veramente fuori di testa. Per un piccolo esempio ecco <a href="http://www.flickr.com/photos/helios89/favorites/">alcune tra le mie preferite.</a>

Il misfatto: Navigando (o in un'altra maniera non meglio precisata) Rebekka scopre che alcune sue foto sono state usate e vendute, per un totale di diverse migliaia di dollari.

Il colpevole: <a href="http://www.only-dreemin.com/">Only-Dreemin</a> , un sito che vende immagini.

La reazione della vittima: Nonostante la sua condizione economica non propriamente rosea, è riuscita a intraprendere vie legali per farsi risarcire dalla suddetta compagnia, ma con esito negativo. Il risultato è che ora ha anche il conto dell'avvocato da pagare. Così Rebekka ha fatto ciò che tutti avrebbero fatto al suo posto, ovvero ha divulgato la notizia direttamente su flickr, esprimendo tutta la sua rabbia e la sua frustrazione. Queste emozioni sono state espresse attraverso <a href="http://216.109.125.130/search/cache?p=http://www.flickr.com/photos/rebba/497746041/page2/&amp;fr=yfp-t-501&amp;toggle=1&amp;ei=UTF-8&amp;vc=&amp;fp_ip=GB&amp;_intl=us&amp;u=www.flickr.com/photos/rebba/497746041/&amp;d=fPI_ZfmdOyJr&amp;icp=1&amp;.intl=us">questa immagine</a>, che rapidamente ha avuto 100.000 visite e olte 400 commenti, ma sono sicuro che ne avrebbe avuti molti, ma molti di più, se solo fosse rimasta online a sufficienza.

La reazione del luogo (ebbene sì, i luoghi interagiscono): Lo staff di Flickr ha semplicemente cancellato suddetta foto dalla galleria personale di rebekka, asserendo queste parole:
<blockquote>Flickr is not a venue for to you harass, abuse,
impersonate, or intimitags: italiano
date others. If we receive a valid
complaint about your conduct, we will send you a warning or
terminate your account.</blockquote>
Per chi non masticasse sufficientemente l'inglese, dico che la motivazione della cancellazione è stata che certi atteggiamenti intimidatorî devono stare fuori da flickr e l'hanno ammonita di smettere o avrebbero provveduto a chiuderle l'account. Meraviglioso.

Gli sviluppi seguenti: Rebekka ha divulgato la notizia anche alla stampa locale islandese (per quanto sia questo affare non credo abbia rilevanza particolare per la carta stampata, la quale rimane spesso fuori da queste vicende), e ha <a href="http://rebekkagudleifs.com/blog/2007/05/15/freedom-of-expression-telling-the-truth">spiegato la faccenda sul suo blog</a>.

Epilogo:

Uno dei direttori del luogo <a href="http://www.flickr.com/help/forum/40074/page3/#reply213196">ha presentato le sue scuse</a>.  Bene, meglio tardi che mai.

Rebekka ha annunciato <a href="http://rebekkagudleifs.com/blog/2007/05/17/official-apology-from-flickr-founder/">in questo post</a> che, nonostante la vicenda le abbia causato non pochi problemi, soprattutto emotivi (del tutto comprensibili), non lascerà la comunità di flickr, ma questa vicenda sicuramente, a giudicare dalle scuse del co-fondatore di flickr, ha avuto diverse ripercussioni, sia perché il tam-tam comunitario è stato davvero notevole e il portale sicuramente non ha fatto una gran bella figura.

Il senso di questo post, vuole essere un tentativo di ricostruzione di una vicenda che ci dovrebbe insegnare qualcosa sul diritto d'autore e soprattutto (parafrasando direttamente le parole di Rebekka) a non considerare qualunque cosa si trovi su internet come di dominio pubblico. Come se io andando in giro vedo un bel cartellone pubblicitario, stacco le scritte, prendo la foto e ci faccio una nuova pubblicità: sarebbe corretto?

Ovviamente questo discorso vale solamente per persone che, come lei, decidono di mettere tutte le loro creazioni sotto il comunissimo ©, e non con una licenza libera come faccio io (a proposito, devo bene chiarire qualche faccenda in merito, può darsi che la cambi verso una ancora più libera). Io supporto totalmente il discorso che la conoscenza deve essere condivisa, ma, per quanto riguarda questi capacissimi fotografi flickeriani che in parte si guadagnano il pane quotidiano vendendo le loro creazioni, ritengo sia giusto che le foto siano sotto copyright, altrimenti non potrebbero raccogliere i frutti della loro fatica e del loro talento. (credo che le foto di rebekka siano particolarmente difficili da fare, e non immagino quanto lavoro stia dietro ad ognuna)

Pertanto, questo blog supporta Rebekka e le manda un abbraccio.
