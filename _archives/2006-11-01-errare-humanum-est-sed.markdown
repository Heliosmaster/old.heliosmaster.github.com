---
layout: post
title: Errare humanum est, sed...
wordpress_id: 296
wordpress_url: http://blog.andvari.it/2006/11/01/errare-humanum-est-sed/
tags: italiano
date: 2006-11-01 21:40:38.000000000 +01:00
---
Errare è umano. Così recita il celebre proverbio. Niente di più vero. Ma, come porvi rimedio? Come sistemare la faccenda che sto per raccontare?

La domanda fondamentale è come ripagare Larry Fuller di 25 anni della sua vita?

Non esiste nulla che può essere comparato a un quarto di secolo di gioie, di emozioni, di disperazioni, di paure, di catastrofi, di vita.

Questa domanda la vorrei fare ad un qualunque esperto in giurisprudenza, ad un qualunque avvocato, e starei a sentire molto volentieri le sue risposte.

In materia di diritto, questa è la mia opinione, si ha a che fare con persone, e solo limitatamente a prove scientifiche, è questo il problema. La soluzione è cercare di fare in modo che la scienza conti sempre di più, con nuove tecniche, nuovi accrocchi, nuove cose per far sì che si possa avere più certezza quando si decide della vita o della morte di ciascuno.

Già, almeno non è stato condannato a morte per uno stupro che non ha mai commesso, ma ora, a 57 anni, si ritrova privato degli anni del vigore fisico e della maturità. Si ritrova, ormai, vecchio e spero non solo, complimenti alla consorte se per 25 anni gli è rimasta accanto fedele.

<em>Oh scienza, oh prodigio della ragione umana, aiutaci a non sbagliare..</em>
