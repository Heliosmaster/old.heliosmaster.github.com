---
layout: post
title: Anni dopo, situazioni diverse
wordpress_id: 301
wordpress_url: http://blog.andvari.it/2008/03/09/anni-dopo-situazioni-diverse/
tags: italiano
date: 2008-03-09 21:50:12.000000000 +01:00
---
Visto il mio continuato lavoro di importazione di post dal vecchio blog, mi è capitato di trovare un paio di post sull'amicizia e, visto che ieri mentre ero nei dintorni della <em>Basilique du Sacré-Cœur, </em>ho avuto modo di fare un discorso sulle amicizie (riferite soprattutto alla classe) mi piacerebbe fare qualche considerazione in merito ai cambiamenti delle persone; intendo sia i miei che i loro.

Una piccola premessa: sono sempre stato un po' <em>piagnone</em> e  <del>il mio vecchio</del> i miei vecchi blog su <em>splinder</em> (<del>del quale</del> dei quali non so se vergognarmi o meno) ne sono la prova, quindi non aspettatevi una persona lucida e razionale, ma piuttosto un metà bambino-metà adulto che parla, anzi singhiozza, con parole che gli escono da sole (un po' come scrivo tutt'ora, senza ragionarci troppo, e si vede)

Beh, in principio c'è stato <a href="http://blog.andvari.it/2006/03/29/gita-leggi-the-worst-day-ever/">questo post</a> sulla gita di 3ª a Firenze. Ricordo semplicemente che fu una gita organizzata con i piedi e mi lamentavo perché era andato più o meno tutto storto. Una considerazione <em>a latere</em> che voglio fare è che allora mi lamentavo perché avevo camminato dalle 11 alle 17 senza sosta (a parte un pranzo veloce se non ricordo male), mentre ora mi lamento (più o meno) perché ho camminato tutti i giorni dalle 8 alle 22 (ok leviamo 4 ore per i pasti e doccia-riposo, però non credo di esagerare troppo con questi orari).

Beh, in quel momento particolare della mia esistenza (che potrei definire teatralmente sofferta e travagliata, però <strong>mentendo</strong> <strong>spudoratamente</strong>) mi lamentavo, o, meglio dire, mi piangevo addosso, perché non ero considerato abbastanza dai miei compagni e perché non ero al centro dell'attenzione come avrei voluto. Beh devo dire che la situazione non è cambiata, nel senso che non sono troppo al centro dell'attenzione (o forse un pelino di più sì, lo ammetto), ma la cosa non mi dispiace più di tanto. Anche ora, in questa fase particolare, penso al fatto che vorrei essere considerato di più da una persona, e la casualità vuole che anche in questo caso <em>cotesta</em> sia di sesso femminile (magguardunpo' :lol: dopotutto non sono <em>ghei</em>)
<blockquote>[...] mi sono reso conto di essere un’ombra in un mondo tridimensionale [...]</blockquote>
Mi auto-cito dal post precedente (e mi gaso un sacco nel farlo) per dire come questa affermazione ora non sia più valida. Non mi ritengo affatto un'ombra in un mondo tridimensionale (facciamo a finta che la <a href="http://it.wikipedia.org/wiki/Teoria_delle_stringhe">teoria delle stringhe</a> a 10 dimensioni, o 26 nella peggiore delle ipotesi, non sia valida e ci ritroviamo in un mondo tridimensionale, mettendo da parte pure il tempo) o, perlomeno non sono dispiaciuto di essere diverso dagli altri. Innanzitutto, anche prendendo questa affermazione per vera, ovvero la mia diversità con tante altre persone, <strong>sono sicuro di non essere da solo</strong> in questa diversità, e questa gita lo ha provato. Infatti i due gruppi che si erano naturalmente formati, anzi, <em>discriminati</em>, la dice lunga.

Anzi, dirò che non mi dispiace di essere piatto fra solidi, anche se in realtà, visto che penso di essere dalla parte del giusto, sarebbe meglio se mi definissi un solido in un mondo bidimensionale, ma non voglio dare corda a una digressione <a href="http://it.wikipedia.org/wiki/Romanticismo">romantica</a>, perché sarebbe inadeguato e senza dubbio immodesto (e magari pure imbecille, se vogliamo continuare la successione di aggettivi denigratori che cominciano per <em>i</em>).

Comunque, sintetizzando un po' il mio pensiero che potrebbe essersi perso fra questo serpeggiare oratorio, che ovviamente racchiude al suo interno una, celata o meno, <em>captatio benevolentiae</em>, potrei dire di non volere più adeguarmi a loro, non sono io da cambiare. Ho già fatto il <em>trasformista</em> (non pensate subito male! :lol: intendevo dire che avevo cercato di cambiare il mio comportamento in base alle persone con le quali mi relazionavo) e non penso sia un comportamento giusto.
<blockquote><a href="http://it.wikipedia.org/wiki/Wikipedia:Scherzi_e_STUBidaggini/Simul_similis_simile"><em>Simul similis simile</em></a></blockquote>
Questa finta locuzione latina (che mi dà certamente un'aria molto raffinata, devo dire :lol: ) esprime abbastanza sinteticamente il mio pensiero. E, per una volta, non mi riferisco al mondo dei computer ma alle persone. Il metodo per sopravvivere bene è cercare le persone simili, o con le quali si sta bene.
<blockquote>"Oh bravo hai scoperto l'acqua calda!"</blockquote>
Sarà questo il vostro primo pensiero, ne sono certo, ma sono fiero di aver scoperto l'acqua calda, perché fino a due anni fa, perlomeno, navigavo in acque gelide.

Messa da parte la questione delle temperature acquee (che potrebbero essere un'interessante metafora per affermare la mia totale bollitura del cervello), volevo un secondo fermarmi su quanto espresso da Sbisolo nel suo commento al post precedente. Avendo avuto questa esperienza, posso dire che il buon vecchio Sbì aveva totalmente ragione. Non è il caso di pensare ai rapporti con mente fredda e lucida, razionalmente e misuratamente, come ho fatto all'inizio con questa nuova (nuova a quel tempo) classe; o, perlomeno, non così puntigliosamente come ho fatto io. Basta lasciarsi andare.

Lasciarsi andare.
