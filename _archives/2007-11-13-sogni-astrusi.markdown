---
layout: post
title: Sogni astrusi
wordpress_id: 81
wordpress_url: http://blog.andvari.it/2007/11/13/sogni-astrusi/
tags: italiano
date: 2007-11-13 15:29:51.000000000 +01:00
---
Ok questa volta ho superato me stesso: però, lo ammetto, il sogno mi è piaciuto così tanto per la sua varietà che alle 4.52 quando mi sono svegliato ho cercato di memorizzarlo e sono arrivato addirittura a scrivere qualche appunto sul retro di un pezzettino di carta. Sarà per questo che ho fatto fatica a riaddormentarmi.

Tutto è cominciato in una casa, non so bene quale, dove c'erano diverse persone, una fra tutte A., una mia vecchia compagna delle medie, e altre due ragazze di cui non conoscevo il nome: stavamo mangiando una torta al cioccolato e se non sbaglio la mia fetta l'ho divorata con gusto, mentre le altre facevano fatica a finirla e così le ho aiutate. Queste due ragazze erano preoccupate perché avrebbero dovuto fare una verifica con Edo, il prof di ginnastica, e non riuscivo a capacitarmi di come ciò fosse possibile. Dopodiché sono andato in sala e c'era l'Anna che dormiva sul divano, mi sono avvicinato, l'ho salutata e poi sono andato in macchina con Drado e le due fanciulle. Arrivato circa davanti ai carabinieri, in Via Circonvallazione Sacchetti, Drado ha accostato al margine sinistro della carreggiata e un losco figuro è uscito da una porta e gli ha buttato in macchina un panetto da 850g di Hashish mentre io stavo facendo su una canna per lui. Ritornati verso casa, ci siamo fermati nel giardino di un'abitazione non distante dalla mia vera casa, ho intuito che Drado abitasse lì, e una volta parcheggiato, gli altri si sono messi a mangiare una pizza in cortile, c'erano anche Baldro e C., un amico di un compagno di classe delle elementari, che tuttavia conosco da tempo immemore, e che ora gioca in Prima Divisione nel Cesenatico, a pallavolo. Dopo aver parlato con C, di Quake II e Assassin's Creed sono ritornato a casa, per trovare l'Anna che dormiva ancora. Dopo essermi scambiato un bell'abbraccio con lei mi sono svegliato.

Un altro sogno fatto in precedenza riguardava la Prof Bob (si ok il perché del nome è un aneddoto particolare che potrò raccontare in seguito, :lol: ), la mia prof di filosofia, e sul fatto che dovevo andarla a trovare a casa. Poiché lei abita <em>nei greppi, </em> ricordo di averle chiesto per telefono di indicarmi la collina su cui si trovava, ma ad un certo punto ho detto "Non importa prof, vengo e troverò casa sua in un modo o in un altro".

Cazzarola, se è grave dottore!
