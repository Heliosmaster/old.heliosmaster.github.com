---
layout: post
title: Mappe offline con Mobile GMaps
wordpress_id: 1164
wordpress_url: http://blog.andvari.it/?p=1164
tags: italiano
date: 2008-09-17 16:51:42.000000000 +02:00
---
Questo post è rivolto a tutti i possessori di BlackBerry Pearl 8100 ((Esiste anche per Nokia N95, E90, 6110 Navigator e i più recenti S60, e moltri altri telefoni)) che desiderano avere le mappe nel proprio palmare (faccio fatica anche io ad abbandonare la dicitura "cellulare"). Tutto funziona anche se si è sprovvisti nativamente del GPS, ovviamente a patto di doversi arrangiare per stabilire la propria posizione.

La procedura è semplice, e viene descritta accuratamente sui forum di BlackBerry Italia, perciò rimando a <a href="http://blackberryitalia.it/forum/viewtopic.php?t=4027">questo topic</a>.

Io sono riuscito ad avere una mappa di Ferrara, zoom 13-16, e pesa poco più di 1 Mb.

Ok, finita la parte tecnica, ecco la mia opinione:

Questo funzionale programmino viene incontro alle mie esigenze e alla mia idea di ciò che dovrebbe servire alla gente, piuttosto che un navigatore che ti ordina esattamente cosa fare. So che il software di navigazione è perfettamente calibrato per farti fare la strada minore, ma diciamo che, come ci si aspetta da una macchina, rimane troppo attaccato alle variabili da cui dipende: qualche settimana fa a Ferrara, dopo aver visto la prima sera di Buskers, ero in macchina con i miei amici e abbiamo impostato nel navigatore la strada per Cervia. Eravamo alla stazione, perciò la strada più breve che arriva alla cittadina in cui abito è ovviamente la SS 16 Adriatica, e perciò il navigatore avrebbe dovuto semplicemente mandarci a ritroso nelle strade che avevamo fatto la mattina (non c'erano sensi unici se non sbaglio) e tutto sarebbe filato liscio.

E invece no, dato che il navigatore era settato per andare in autostrada e passare per Bologna, allungando la strada di oltre 40 km, senza avere un consistente vantaggio in termini di tempo (di notte non ci sono i camion sull'Adriatica). In pratica abbiamo dovuto deliberatamente ignorare le istruzioni del navigatore e andare "a naso" (sembra strano ma per queste cose ho una buona abilità, tant'è che di solito, non avendo navigatori, quando devo andare in un posto che non conosco, mi guardo l'itinerario in google maps, ma poi puntualmente ne seguo uno completamente differente e giro "a naso" fra le strade e arrivo più o meno allo stesso tempo previsto dall'itinerario iniziale. :lol: )

A parte esempi come questi che mettono un po' in rilievo cosa c'è che non va nell'affidarsi ciecamente ad un navigatore, c'è anche l'idea di dover seguire gli ordini di una macchina, che non mi <em>sfagiola</em> molto. Basta una mappa e uno si arrangia. Mobile GMaps viene perfettamente incontro alle mie esigenze.
