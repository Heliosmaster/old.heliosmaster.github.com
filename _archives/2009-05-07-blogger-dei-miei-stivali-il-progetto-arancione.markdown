---
layout: post
title: Blogger dei miei stivali + Il progetto arancione
wordpress_id: 1465
wordpress_url: http://blog.andvari.it/?p=1465
tags: italiano
date: 2009-05-07 21:54:20.000000000 +02:00
---
Ho perso l'abitudine di scrivere, e si vede. Faccio proprio fatica a tradurre in parole le emozioni e quel che mi succede. Starò diventando vecchio?

Nah, è soltanto <em>un momento di passaggio</em>. Questa è la scusa principale per tutte le cose che non vanno in me, da una cifra di tempo.

Però qualche novità c'è. Ad esempio che i corsi di questo ultimo trimestre mi piacciono parecchio, anche se non si è rivelato proprio il trimeste più leggero.
<ul>
	<li>Calcolo delle probabilità è molto carino, soprattutto gli esempi (magari ci dedicherò un paio di post, giusto così per dilettare ed erudire alcuni dei miei lettori, cioè magari giusto due, (su tre totali).</li>
	<li>Laboratorio di Calcolo Numerico: È il corso che credevo fosse più tranquillo, ma si rivela potenzialmente il più incasinato. Cioè perché sono cose in cui mi sbaglio facilmente. Ad esempio per calcolare la rappresentazione fixed point secondo lo standard IEEE di un numero, bisogna fare una serie di passaggi, e mi capita quasi sempre di incasinarmi (ad esempio sbagliando un riporto in una conversione in binario) o qualcosa del genere. Sem-pre. E meno male che almeno programmando in Matlab riesco a non far fare gli errori al <span style="text-decoration: line-through;">computer</span>, pardon, elaboratore.</li>
	<li>Fisica: Beh, fisica mi è sempre piaciuta, anche se gli integrali hanno complicato parecchio la storia, rispetto a quando la facevo al liceo. Il professore è un po' alla 'Tini ((il mio professore delle superiori)) (incasina un po' le cose, non andando con un filo logico) ma niente di particolarmente inseguibile, diciamo.</li>
</ul>
Ma la novità più importante (tralasciando la mia vita privata, ché questo non è un resoconto dei fatti miei) è sul piano politico, diciamo.

Sì perché sono ufficialmente un membro del <em>support team</em>, anche se in realtà la mia qualifica è quella di consigliere, di Alessandro Bottoni.

Per chi non sapesse di lui rimando semplicemente nella pagina della sua candidatura:<a href="http://www.ilprogettoarancione.it"> Il progetto Arancione</a>.

Il motivo per cui ho fornito il mio supporto perché sarebbe oggettivamente fighissimo (tanto per dirla alla maniera di <em>noi ggiovani</em>) avere un hacktivist (qualcuno che se ne intenda parecchio di informatica e si sbatta per temi caldi a tutti noi del popolo di internet) nei posti dove conta, o perlomeno dove dovrebbe contare. Ma le parole sono inutili, quando si può accede direttamente al sito. :)
