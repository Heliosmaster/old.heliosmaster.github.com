---
layout: post
title: Sogni
wordpress_id: 839
wordpress_url: http://blog.andvari.it/?p=839
tags: italiano
date: 2006-04-05 22:06:38.000000000 +02:00
---
Stasera, mentre alla tv si dibatteva sul populismo di Mr. B, mi sono sentito un po' filosofo (cercando di basarmi sulla lezione di stamattina, ma, evidentemente, con scarsi risultati) e allora leggendo <a href="http://sbisolo.wordpress.com/2006/04/05/notti-senza-sogni/" target="_blank">alcuni pensieri sommersi</a> ho cominciato a riflettere un po' sui sogni e mi sono ricordato di una mia personale esperienza davvero strana.

<!--more-->

Prima di tutto occorrerebbe sapere cosa sono i sogni, senza cercare di fare l'indovino vado sul sicuro e riporto parte del testo della voce su Wikipedia:
<blockquote>Il <strong>sogno</strong> è un fenomeno legato al sonno e in particolare alla fase <a title="Rapid Eye Movement" href="http://it.wikipedia.org/wiki/Rapid_Eye_Movement" target="_blank">REM</a> del sonno, caratterizzato da un'esperienza sensoriale di immagini e suoni apparentemente reali.</blockquote>
Se ci si pensa i sogni sono qualcosa di fantastico, sia perché si possono vivere esperienze davvero uniche, delle speranze, (ciò che nella nostra cultura è definito per l'appunto con la parola "sogno"), sia perché ci permettono di conoscere un po' meglio noi stessi. Non volendo cadere nello stesso piano di coloro che giocano al lotto i numeri ottenuti con l'interpretazione del sogno,questa affermazione è fondata, perché tutto ciò che non vogliamo ammettere a noi stessi, dimora da qualche parte nella nostra mente, e quella parte viene coinvolta nei sogni.

E pensare che uno che conosco puntava la sveglia apposta la notte per svegliarsi nella fase REM e si trascriveva cosa stava sognando... Roba da pazzi, o forse no. Sicuramente ha perso parecchie ore di sonno.

Contrapposti ai sogni però ci sono incubi. Però dire che fra sogno e incubo ci sia contrasto non è propriamente corretto, gli incubi sono sogni brutti. Non saprei come definire i loro veri antagonisti se non con "sogni belli".

Anche gli incubi servono, per affrontare e vincere le nostre paure. Ricordo una tipica scena da bambini, il non voler addormentarsi per non fare più un determinato incubo. Niente di più vero, però fatto sta che ci siamo addormentati, abbiamo fatto l'incubo e l'abbiamo vinto.

Quando però si vive un'esperienza strana come la mia si rimane un po' interdetti. La particolarità è che è avvenuta in un momento critico, il confine fra sogno e realtà. Questo è un argomento molto affascinante, pensandoci bene, e affrontato da molti scrittori, tanto più che molti autori di fantasy, hanno trascritto su carta i loro sogni, ovviamente elaborati.

Si fa abbastanza a fatica a distinguere fra sogno e realtà quando si dorme poco, e io dormo pochissimo. Non quanto <a href="http://sbisolo.wordpress.com">qualcun'altro</a> ma sicuramente meno della media della popolazione: eggià dormire 6 ore a notte per un 17enne non è il massimo. Prova è che la mattina non sento più la sveglia, mi ritrovo sveglio e mi tocca guardare l'orologio per capire se pochi istanti prima ancora immerso in fantastici sogni abbia spento l'odiosa melodia oppure se manca ancora un po' di tempo prima del risveglio. Beh, posso assicurare che questi momenti sono critici, soprattutto per la quantità di pensieri e sulla loro stranezza.

In maniera simile si prova questa parziale alienazione anche nei momenti precedenti il sonno, proprio in questi qua che vi sto scrivendo (chissà se questo post/sogno l'ho fatto da sveglio o da parzialmente addormentato, mah, si vedrà domattina).

Beh, tornando all'inizio del discorso (visto?! queste divagazioni sono una prova che non sono tanto sveglio) racconto ciò che mi è successo.

Mi è capitato di svegliarmi e di vedere ancora il sogno, <strong>letteralmente un sogno ad occhi aperti</strong>, non sarebbe niente di che, ma lo vedevo <strong>contemporaneamente alla stanza</strong>. Non è stato molto bello, meno male che è durato una manciata di secondi. Ma sono bastati per mandarmi in confusione, non ci capivo letteralmente nulla. Mi sembrava di essere parzialmente pazzo. Meno male che è passata (ma sono sano o sono diventato matto completamente?)

Sempre quell'amico di cui sopra una volta mi disse che, ripetendo una citazione di Albert Einstein, del cervello usiamo una piccola parte. Sono convinto che nei sogni se ne usino anche altre. E forse mentre mi sono svegliato sognando le ho usate contemporaneamente. Un'esperienza strana, il nostro cervello non è abituato a troppe informazioni, figuriamoci due realtà contemporaneamente.

Adesso non so, magari è capitato anche ad altri..però è stata un'esperienza interessante, però non so se la vorrei ripetere..
<blockquote>Reality is wrong. Dreams are for real ~ <a title="Tupac Shakur" href="http://en.wikiquote.org/wiki/Tupac_Shakur">Tupac Shakur</a></blockquote>
