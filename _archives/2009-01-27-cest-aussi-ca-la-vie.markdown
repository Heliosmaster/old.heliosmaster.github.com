---
layout: post
title: C'est aussi ça la vie
wordpress_id: 1347
wordpress_url: http://blog.andvari.it/?p=1347
tags: italiano
date: 2009-01-27 19:36:02.000000000 +01:00
---
È un periodo un po' così, diciamocelo.

Il motivo preciso non è che lo sappia precisamente. Più che altro direi che è una commistione di diversi fattori. Sì, deve essere così.

Finalmente, dopo il 30 della scorsa settimana, sono a posto con l'università, anche se solo temporaneamente. Ma ora si è già affacciato all'orizzonte un altro grosso problema: Algebra 1, più che altro perché sarà davvero difficile da fare insieme a Geometria 2 e Analisi 2 (tant'è che sto meditando di lasciare Analisi proprio per ultima, e non so quanto riuscirò a seguirla, nonostante siano cose già fatte per una buona metà).

La parentesi montanara ci voleva, o forse no. Fino a qualche istante fa non avrei potuto pensare che l'esperienza in montagna potesse avere anche dei risvolti negativi, e invece temo sia così. Principalmente perché mi sono trovato <strong>così bene</strong> che tornare è stato davvero difficile. Nonostante siamo stati via solo 3-4 giorni, mi pareva di essere reduce da una vacanza di 3 mesi. E quanto sono stato bene, non è una cosa che avevo provato molte altre volte nella mia vita, in precedenza. Proprio per questo devo ringraziare tutti gli altri 8 componenti del GVM (Gruppo Vacanze Matematici). Anche se, povero Mike, uno di loro ci ha lasciato la sanità (almeno temporaneamente) del proprio ginocchio. Dai che ti riprenderai presto! (Non so bene perché stia parlando alla seconda persona singolare, dato che le possibilità che legga <em>sua sponte</em> questo post sono irrisorie, ma tant'è)

Ma è ben altro ciò che mi occupa la testa. Qualcosa di fantastico (almeno nella mia mente), ma che porta in sè il germe del suo tragico epilogo. <em>C'est aussi ça la vie..</em>
