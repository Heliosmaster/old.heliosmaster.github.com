---
layout: post
title: Flickr e l'onanismo alla massima potenza
wordpress_id: 176
wordpress_url: http://blog.andvari.it/2008/01/15/flickr-e-lonanismo-alla-massima-potenza/
tags: italiano
date: 2008-01-15 19:12:15.000000000 +01:00
---
Prima di tutto questa è un'auto accusa simile a quella che fa un'alcolista quando ammette di avere un problema; anche io oggi pomeriggio mi sono accorto di averne uno e non mi faccio scrupoli ad ammetterlo. Per fortuna è anche iniziato oggi pomeriggio, quindi la cosa non è radicata in me. Ma, visto che ho parlato degli alcolisti, intendo spiegare meglio il problema con la classica affermazione che si fanno nei gruppi di recupero, o perlomeno lo stereotipo di questa.
<blockquote>Mi chiamo Davide, ho 18 anni, e oggi pomeriggio ho passato un'ora a commentare le foto altrui su Flickr sperando che anche altre persone commentino le mie. Sono entrato in un brutto giro, quello dei gruppi "Post 1 - comment X" (con X variabile, ma di solito 5) che si traduce con "inserisci 1 foto a patto che ne commenti altre X".</blockquote>
Ok più concretamente questo sistema dei gruppi è il seguente: tu, fotografo in erba, inserendo una foto in uno di questi gruppi, che di solito hanno titoli altisonanti estremamente esagerati (per rendere l'idea qualcosa di simile a questi da me inventati: "Super Best Photography" "Il meglio del meglio del meglio del meglio" "Awesome capture of the World"), devi commentarne almeno 5. Così la gente ha qualche commento assicurato. Ma questo è solo un piccolo assaggio, perché ce ne sono davvero a bizzeffe.

Questo fenomeno ha un lato positivo, cioè permette di rendere visibili foto che altrimenti sarebbero difficilmente ammirate da così tante persone, il che è molto buono nel mio caso, dato che sono semisconosciuto (il semi lo metto per quei 3 amici che ho anche di là, ai quali puntualmente spammo il link [e so che mi odiano per questo]) e quindi le mie foto vengono sì commentate, ma in generale poco viste.

Sono caduto in questo giro facendo questo ragionamento malatissimo: "se io pur avendo poche visite ho dei commenti positivi, credo che le mie fotografie non siano male, quindi un sistema per farle apprezzare di più è quello di rendere le mie foto più visibili" e allora ho cominciato a inserirle in un gruppo "<a href="http://www.flickr.com/groups/feelingsnottechnique/">feelings not technique</a>", che ti lascia postare una foto, a patto che commenti le altre 5 precedenti dicendo come ti senti di fronte a quella foto.

Ho iniziato da quello e poi lentamente sono arrivato al culmine con oggi: "<a href="http://www.flickr.com/groups/feelingsnottechnique/">feelings not technique</a>", "<a href="http://www.flickr.com/groups/flickrhearts/">Fl♥ckr Hearts- post 1- give 5 hearts</a>", "
<a href="http://www.flickr.com/groups/a-grade/">A+++ Photo (Post 1 give A+++ logo to 3 pics)-1/day-Read Rules</a>" "<a href="http://www.flickr.com/groups/shining_star/">SHINING☆STAR - Post 1- Give 5 Stars</a>" "<a href="http://www.flickr.com/groups/flickrspecial/">Flickr Special- Post 1- Give 5 Stars *CONTEST OPEN FOR POSTING*</a>" "<a href="http://www.flickr.com/groups/golden_globe_1_awards/">Golden Globe 1 Awards (Post 1 - Award 5)</a>" .

Ok, me ne vergogno, me ne vergogno terribilmente. La foto incriminata è <a href="http://www.flickr.com/photos/helios89/2194523567/">questa,</a> e noterete che il 99% dei commenti è correlato a questi gruppi.

Tutto questo perché la gente ha un assoluto bisogno di sentirsi protagonista. Ecco cos'è, mania di protagonismo. In questo mondo dove i reality show ci fanno credere di essere delle star, siamo alla ricerca dei nostri 15 minuti di celebrità. Che non accadranno mai. Mai.
