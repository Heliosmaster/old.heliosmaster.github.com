---
layout: post
title: DEATH NOTE
wordpress_id: 142
wordpress_url: http://blog.andvari.it/2007/12/16/death-note/
tags: italiano
date: 2007-12-16 13:32:04.000000000 +01:00
---
(nota, il nome è in maiuscolo volutamente, per un fatto di correttezza, non perché voglia urlare quanto mi piace questo anime)

Arrivato alla fine del 37 episodio (già un paio di giorni fa), non posso fare altro che una recensione di questo anime, perché credo che ne valga la pena. Cercherò di non <em>spoilerare</em>, come si usa dire in gergo internettiano, intendendo "non rivelare la trama", ma credo che questa impresa sarà ardua.

<!--more-->

Cominciamo fin dall'inizio: L'idea di un blocco note "magico", che uccide le persone di cui il nome è vergato fra le sue pagine, un <em>death note</em> per l'appunto, è particolare. Non credo sia questa la parte migliore dell'anime, ma il fatto che lo spettatore piano piano è dalla parte di Yagami Light, il protagonista. Vi starete chiedendo che cosa c'è di male a stare dalla parte del protagonista, e, se pensiamo alla maggior parte di lavori letterari, questo è pressoché normale. Questa volta, però, il protagonista è il cattivo: colui che comincia a uccidere decine, centinaia di persone perché è convinto di diventare il dio di un nuovo mondo, dove il marciume della società è stato eliminato.

Parallelamente, si tende a considerare L come l'antagonista principale, benché esso non sia altro che un investigatore chiamato a risolvere il caso e consegnare <em>Kira </em>(se vogliamo termine <em>engrish</em> per "Killer") alla giustizia. Lo spettatore, quindi, è indeciso per chi tifare, se stare dalla parte della giustizia o del suo beniamino. In ogni caso, la lotta psicologica che intraprendono è qualcosa di superbo: sembra una partita a scacchi, dove i contendenti, fermi alle prime dieci mosse (tanto per fare un esempio), pensano contemporaneamente come la partita si svilupperà almeno 20 mosse più avanti.

Per rendere l'idea mi vedo costretto a fare un esempio (inventato adesso, simile a quelli della storia). Light compie un'azione, L aveva previsto quell'azione, Light però aveva previsto che L avrebbe previsto quell'azione, e così via. Insomma un bell'insieme di colpi di scena, che rovesciano continuamente lo spettatore, lasciandolo incredulo.

La verosimiglianza non è un granché, però già partendo con le premesse di un blocco note che uccide, ci si trova abbastanza limitati. Mi chiedo se situazioni del genere siano mai capitate alla polizia: omicida così sarebbero ben difficili da scoprire. L'unica cosa un po' finta è l'accanimento che il giovane L ha nei confronti del suo coetaneo Light. Non avrebbe dovuto prenderlo di mira fin da subito così, ma magari con qualche prova in più che potesse farlo diventare il principale degli indiziati sarebbe stato meglio.

Ci sono un paio di altre considerazioni che ho fatto, però visto che trattano di argomenti un po' troppo attinenti alla trama avanzata, sconsiglio la lettura a tutti coloro che non hanno mai letto il manga o guardato l'anime (o letto la trama da qualche altra parte): reperibile <a href="http://www.andvari.it/docs/blog_files/desunoto">qui</a>.
