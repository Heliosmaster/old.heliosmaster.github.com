---
layout: post
title: Patavium
wordpress_id: 162
wordpress_url: http://blog.andvari.it/2008/01/06/patavium/
tags: italiano
date: 2008-01-06 11:42:03.000000000 +01:00
---
Eccomi a casa dalla mia esperienza veneta di 3 giorni a casa del fido <a href="http://pmatthew.net">PMatthew</a>, non posso fare a meno che bloggare su tutto quanto sia successo, così faccio contento anche Semolo visto che non vedeva l'ora di leggere queste poche righe.

Prima di tutto non posso non ringraziare lui e tutta la sua famiglia che sono stati molto gentili e ospitali con me in questi pochi giorni, l'ho davvero apprezzato!

Tutto è cominciato il 3 gennaio, avevo detto a Pmatthew che sarei andato a casa sua in macchina e sarei arrivato verso le 19, mentre il mio vero programma, che avevo organizzato con S., era quello di andare in treno e arrivare da lui verso le 15, decisamente in anticipo. Così ho anche avuto modo di apprezzare la celerità degli InterCity e per la prima volta ho usufruito della carta servizi Smart delle Ferrovie dello Stato, che garantisce il 10% di sconto sul prezzo del biglietto (il che guasta mai). Le due ore o poco più del viaggio le ho passate ascoltando i Blind Guardian, quindi me le sono passate abbastanza velocemente, anche se, all'altezza di Ferrara, fuori nevicava così tanto che mi sembrava di essere sulla ferrovia trans-siberiana, visto che non si vedeva nulla a parte una distesa innevata.

Beh, comunque arrivo alla stazione di Padova, prendo l'uscita Arcella e, non appena arriva il mio wikiautista ( ;) ) andiamo a casa di PMatthew. La sua espressione quando mi ha visto con qualche ora di anticipo è stata imperdibile. :lol: Veramente di sasso.

Così, mente lui <strong>avrebbe dovuto</strong> studiare, S. si è messo a finire il mio disegno della Venere di Botticelli che devo consegnare domani (che gli venga un pizzichino al prof di arte, sì, uno di quei due con cui ho giocato a carte), ho avuto modo di constatare come un gruppo di ragazzini di seconda media (ebbene sì, S. insegna Matematica e Scienze in una scuola media) abbiano copiato cose del tipo 24:3=6, <em>et similia.</em> Deprimente.

Beh, nonostante questo, dopo una bella cioccolata, si è proceduto ad un po' di sano cazzeggio, e ciò mi sembra naturale quando sono io nei paraggi.

La sera ho avuto modo di conoscere B. e J., due amici di PMatthew, molto ma molto simpatici. Ed essere andati alla birreria "La Torre" di Cittadella e avere ordinato il Toast Porcelloso, beh, è il tocco di classe. Successivamente, ho avuto modo di conoscere anche P., l'ultimo membro della compagnia dei 4 di PMatthew, che era, beh mi pare scontato, simpaticissimo come gli altri due.

Dopo aver provato a montare un narghilé catalano che si è rivelato bucato (no, non avrei fumato il tabacco alla fragola, per scelta non fumo) e dopo aver mangiato un po' di cioccolatini, una bella partita a Macchiavelli ha completato la serata.

La mattina dopo, subito carichi, siamo andati a recuperare il portafoglio di PMatthew che aveva lasciato da P., così abbiamo approfittato del fatto che fossimo già fuori, e siamo passati a trovare J. che era al lavoro.

Nuovamente a casa, ho imparato a mie spese di non fare scherzi con <strong><em>sudo rm -rf *</em></strong> fatto eseguire da /, soprattutto se in /etc/sudoers è stato specificato di non chiedere la password di root. Ho praticamente sputtanato un PC di Pmatthew, nel quale era installato Ubuntu Studio, e mi sono sentito proprio un incapace (per una volta sono conscio delle mie vere potenzialità distruttive)

Dopo il camminamento di ronda della città di Cittadella, che mi ha fruttato un paio di foto in HDR, e una bella scorpacciata di arachidi caramellate, è stata l'ora della partita di tennis, vinta dal sottoscritto 6-2, grazie alla mia folgorante battuta. (Ecco, solo nel tennis faccio battute efficaci :lol: )

La sera eravamo un po' cotti io e Pmatthew, dato che la partita ci aveva sfiancato, e così anche S. (non lo stesso di prima, un altro S.) sarebbe restato volentieri a casa, ma J. ha spinto per andare a Bassano del Grappa, e devo dire che ha fatto meravigliosamente bene. Dopo una ventina di minuti di macchina durante i quali sono un po' collassato, complice anche il raffreddore che mi aveva attaccato il mio amico, eccoci arrivati! Dopo aver <em>regrouppato</em> (oddio che parola tanto da gamer, come si fa il regroup con gli alleati nei First Person Shooter) con B., i cui amici erano già piazzati davanti ad una libreria per aspettare la loro copia di HP 7: I Doni della Morte (che tanto sanno già tutti come va a finire, visto che lo sbandierano anche ai telegiornali).

Poi, tutti al Ponte degli Alpini. Acqua di Cedro (veramente buona! grappa, cedrata e zucchero), poi grappa alla menta, poi panna di menta (ovvero grappa, panna  e menta), poi grappa e panna. Buonissima!

A casa abbiamo guardato su un sito internet tutte le foto di capodanno a cui avevano partecipato J e Pmatthew, e, dopo averne scorse 200 su 220, ovviamente le abbiamo trovate. (Esempio classico dell'infallibilità delle leggi di Murphy). Visto che la graziosa fanciulla l'indomani doveva lavorare, è andata a casa, mentre noi pavidi uomini siamo rimasti a giocare a World of Padman fino alle 2.30 :P cioè ci stavamo addormentando sui rispettivi computer.

Mi sveglio e vado nell'altra stanza a riportarlo nel mondo dei vivi, sono le 10 di mattina, e lui pare addormentato come fossero le 4. Dopo averlo tirato giù dal letto (non con la forza, sono debole anche io la mattina) e una buona colazione, un po' di Wormux (Worms per noi Linuxari), poi uno Spritz con la J e B.

Effettivamente lo Spritz non mi piace molto, per via dell'aperol, però diciamo che c'è stato. E così, poco altro fino a quando ho preso il treno per tornare a casa, dove ho trovato subito altri ragazzi quasi coetanei di Belluno con cui ho riso tutto il viaggio (e con cui ho giocato a scacchi, vincendo in termini di punti)
