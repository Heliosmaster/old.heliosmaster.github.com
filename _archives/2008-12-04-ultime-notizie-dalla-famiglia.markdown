---
layout: post
title: Ultime notizie dalla famiglia
wordpress_id: 1277
wordpress_url: http://blog.andvari.it/?p=1277
tags: italiano
date: 2008-12-04 20:13:39.000000000 +01:00
---
Prendo spunto da uno dei libri di Pennac (che prima o poi leggerò, dato che ho iniziato con "Il Paradiso degli Orchi" che mi ha regalato L. per il mio scorso compleanno, e ho proseguito con "La Fata Carabina" e "La Prosivendola" solo recentemente, e devo iniziare "Signor Malaussène") per raccontare di un po' di cose che sono successe ultimamente.

Innanzitutto posto poco perché è un periodaccio, nel senso che con l'università sono abbastanza oberato (incredibile, non ho un parziale nei prossimi 2 giorni! sensazionale!), tant'è che i miei prossimi appuntamenti saranno lo scritto di Geometria 1 di venerdì 12 e il corrispondente orale di lunedì 15 (spero) o martedì 16 (spero di no!). Praticamente in queste ultime due settimane a casa (e a questo pc) sto veramente poco: in generale vado la mattina alle 10 in facoltà e torno la sera verso quest'ora. Non è che studio tutto il giorno, ma perlomeno sto con gli amici /compagni di corso / ragazzi del secondo anno e mentre si studia si socializza anche un po'.

Ho ricominciato a giocare abbastanza massivamente a scacchi, anche se questo non c'entra un fico secco e soprattutto non interessa a nessuno tranne che ai miei sfidanti che avranno sicuramente vittoria facile (sono capace di perdere davvero con tutti).

I miei risultati sono i seguenti:
<ul>
	<li>Analisi 1:
<ul>
	<li>Primo parziale: 26</li>
	<li>Secondo parziale: 26</li>
	<li>Scritto: N/A (non lo do perché non voglio peggiorare il 26 anche se ciò implicherà che non riesco ad arrivare a più di 28, in soldoni)</li>
	<li>Voto di ammissione all'orale: 26</li>
</ul>
</li>
	<li>Geometria 1:
<ul>
	<li>Primo parziale: 22</li>
	<li>Secondo parziale: 13 (è una storia lunga, ma sono tutto sommato soddisfatto perché siamo stati in 10 ad avere preso più di 10)</li>
	<li>Scritto: TBD</li>
	<li>Voto di ammissione all'orale: Dipende dallo scritto</li>
</ul>
</li>
	<li>Algoritmi e Strutture di dati
<ul>
	<li>Primo Parziale: 30</li>
	<li>Secondo Parziale: 22</li>
	<li>Terzo parziale: 26</li>
	<li>Voto di ammissione all'orale: 28 (Se riesco a prendere almeno 28 punti avrò il primo 30 e Lode, anche se la vedo dura impararsi a memoria tutta la teoria ZFC)</li>
</ul>
</li>
</ul>
E questo è quanto per tutto ciò che concerne l'università.

Poche altre novità, dato che questo è praticamente tutto ciò che faccio in sti tempi.

Ah sono molto fiero del mio record, dato che riesco a scrivere <strong>87</strong> parole al minuto con questa tastiera. Fulmine? No fulminato (evviva le battute tristi)

Ed ecco così che si conclude questo resoconto che sa tanto da relazione delle elementari, ma non ho davvero voglia di fare qualcosa di creativo/interessante/blabla. Che stasera si esce a festeggiare il 30 e Lode degli amici del secondo anno in Geometria 3 (non male le varietà topologiche!)

Salumi e baci.
