---
layout: post
title: Beck
wordpress_id: 922
wordpress_url: http://blog.andvari.it/?p=922
tags: italiano
date: 2006-12-05 22:55:48.000000000 +01:00
---
Semplicemente fantastico.

Non ci sono moltissime altre parole per descrivere questo anime. È proprio bello. Prima di tutto perché ha un soggetto differente dalla moltitudine di intrattenimento animato che proviene dal paese del Sol levante.

Infatti, a conti fatti, quali altri parlano di una rock band?

Ovviamente la definizione di rock band è da prendere con le corde. Sicuramente il Giappone è un paese troppo distante dagli Stati Uniti e dalla cara vecchia Europa per intendere la stessa cosa con rock. O perlomeno è un concetto molto differente di quello che intendo io con quella parola. E in generale il J-Pop (anche se sarebbe più corretto parlare di J-Rock) non è nelle mie corde (benché abbia un cd di canzoni giapponesi e "Tell me why" dei Penpals sia stata per parecchia anni la mia canzone preferita, ma, non sapevo che fossero giapponesi e inoltre cantavano in inglese).

L'aspetto introspettivo delle personalità dei personaggi non è stato trascurato giacché andando "a cicca e spanna" (simpatici sti modi di dire, però! :-P) posso azzardare di affermare che buona parte di ogni episodio è incentrata sulle emozioni di questo giovane j-rockettaro, con una punta di romanticismo che non fa mai male in opere del genere.
Riprendendo fiato dopo questa lunga dissertazione sul soggetto di tale anime, spezzo una lancia anche in favore dell'esecuzione. Infatti "Beck" (o "Mongolian Chop Squad" com'è chiamato negli Stati Uniti per problemi di omonimia con altri cantanti) presenta un disegno talvolta approssimativo, peculiarità che ha fatto sollevare qualche fan, ma che generalmente ha trovato supporto e così anche il mio. Infatti i dettagli non troppo accurati aggiungono un qualcosa in più all'immagine (benché sia logico pensare che non aggiungino niente, ma anzi l'opposto) , garantendo a questo anime una semplicità una "non casinosità" se mi concedete la licenza di coniare questo neologismo che penso sia una caratteristica notevole nelle opere di questo tipo, che molto spesso tendono anzi a "incasinare" le varie situazioni all'inverosimile.

Buffamente il mio anime preferito, Neon Genesis Evangelion, è l'anime incasinato per eccellenza, dato che tratta di psicologia, ebraismo, sociologia, con un pizzico di combattimenti di mecha che danno la giusta dinamicità all'opera. Ma, non voglio dilungarmi troppo andando fuori argomento.

Giungendo al termine di questo post scritto tutto d'un fiato, sia per amici che voglio "iniziare" a questo cartone animato, che per piacere personale, posso giungere alle conclusioni di consigliare a tutti la visione di questo stupendo anime ogni martedì sera su MTV alle 22.00 circa.
