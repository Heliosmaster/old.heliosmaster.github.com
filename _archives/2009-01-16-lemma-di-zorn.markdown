---
layout: post
title: Lemma di Zorn
wordpress_id: 1326
wordpress_url: http://blog.andvari.it/?p=1326
tags: italiano
date: 2009-01-16 21:26:57.000000000 +01:00
---
2 post in 16 giorni. È un record che mi fa abbastanza schifo.

Ma per ora prendo quello che viene. Come già detto nel post precedente, è ricominciato il trimestre da poco più di una settimana. I corsi sono davvero tosti (ho praticamente smesso di seguire Teoria dei Giochi, perlomeno lo seguo solo per il piacere di ascoltare qualcosa di interessante) e il tempo è poco. Soprattutto per come organizzo la giornata.
<ul>
	<li>Sveglia alle 8:45 - 9:00 (Dipende se la prof. della prima ora fa o meno il quarto d'ora accademico)</li>
	<li>Lezioni: dalle 9:30 - 9:45 (vedi sopra) alle 13:30</li>
	<li>Pranzo con gli amici del secondo anno (solitamente si va a mangiare qualcosa al Macao, la Pucceria, oppure si piglia qualcosa alla gastronomia che consegna direttamente in Dipartimento)</li>
	<li>14:30 Back al dipartimento</li>
	<li>19:00 Torno a casa</li>
</ul>
In generale il pomeriggio lo passo in dipartimento a studiare (in questi giorni sto preparando ASD), ma a volte capita che passo le ore seguendo TdG o anche semplicemente in compagnia con gli amici matematici (davvero gente simpatica ;) )

E insomma, andare via alle 9 e tornare 10 ore dopo non lascia poi così tanto tempo per fare tutto quel che si dovrebbe fare (tipo la spesa :P ) e quando torno a casa la sera preferisco rilassarmi.

E poi non è che abbia un sacco da bloggare, ultimamente. Avrò perso la vena artistica, credo. O più probabilmente seguo blog di persone che scrivono talmente bene che non mi azzardo più a scrivere qualcosa perché so di non valere una cicca. Ecco, sarà così.

In ogni caso l'unica cosa che devo ancora riguardare completamente per l'esame di Mercoledì è il <a href="http://it.wikipedia.org/wiki/Lemma_di_Zorn">Lemma di Zorn</a> (da cui il titolo di questo post).

Il resto più o meno l'ho guardato. Anche se ammetto che la dimostrazione che una funzione è suriettiva sse (( sse = "se e solo se" )) ammette un'inversa a destra, non è facile per niente. Cioè più che altro tocca tirare in ballo l'assioma della scelta, ed è qualcosa di cui mi piacerebbe volentieri fare a meno, ma <em>un si pole</em>.

Sono preoccupato solo per il fatto che il caro professore (ormai stranoto ai miei 2 lettori) richieda gli assiomi <strong>più che a memoria</strong><em>. </em>Lo so che è importante sapere bene le cose, ma se gli dici che "l'insieme delle Parti di un insieme X è l'insieme che contiene tutti i sottoinsiemi di X" o "Per ogni insieme X esiste un insieme i cui elementi sono <strong>esattamente</strong> i sottoinsiemi di X", non è che cambi poi molto, almeno per me che di algebra so ancora pochino. Ieri ne ha cacciate via un paio dicendo che queste cose vanno sapute bene.

<em>Mah.</em>

<em> </em>Intanto io so già che col Lemma di Zorn riuscirò a dimostrare di non esistere. Sono fiducioso.
