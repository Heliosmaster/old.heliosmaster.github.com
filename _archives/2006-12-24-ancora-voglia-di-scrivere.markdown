---
layout: post
title: Ancora voglia di scrivere...
wordpress_id: 702
wordpress_url: http://blog.andvari.it/?p=702
tags: italiano
date: 2006-12-24 18:30:15.000000000 +01:00
---
Mi è ritornata, non so perché. Sono stato diversi giorni senza fare un post e questo pomeriggio invece ne ho già fatti 3, dei quali il primo in maniera svogliata. Chissà che succede, sarò particolarmente ispirato. Boh.

In ogni caso stavo riflettendo sul significato di questa festa, che viene celebrata domani, ovvero Natale. Spero di non offendere nessuno, ma forse è una delle feste che odio di più.

Per diversi motivi, in ordine sparso:
<ul>
	<li>Si celebra la nascita di qualcuno che io reputo non avere niente di divino, semmai sia esistito</li>
	<li>Si arricchiscono i commercianti con consumismo sfrenato</li>
	<li>Si lasciano da parte alcuni veri valori sui quali bisognerebbe riflettere maggiormente</li>
	<li>La data del 25 dicembre non c'entra nulla con l'ipotetica data di Nascita di Gesù. Ma è stata stabilita dalla chiesa per fare in modo che la popolazione stesse buona e non si partecipasse alle celebrazioni dei <em>Saturnalia</em>, feste orgiastiche ereditate dal paganesimo romano</li>
	<li>Si dice sempre che "a Natale siamo tutti più buoni" ma io di persone più buone ne ho viste poche</li>
	<li>Lo stereotipo del Babbo Natale ciccione una volta mi stava simpatico, ora invece proprio non lo sopporto. Immagine esemplare della vittoria della pubblicità su tutti noi.</li>
</ul>
Ora, non me ne vengono in mente altre, però sono sicuro che se mi scervellassi e spremessi molto di più le mie meningi qualcos'altro saprei cavare. In ogni caso mi sembra che basti, non voglio far arrabbiare coloro che ci credono.

Sì, non tutto il male viene per nuocere e sono un fottutissimo opportunista, che aspetta da mesi le vacanze di Natale per riposarsi dalla scuola. Potrebbero nascere spontanee le critiche del tipo: "<em>ma come?! tu non credi al Natale ma sei ben contento di stare a casa?</em>"

Datemi dello squallido opportunista ma sì. Ognuno di noi vive con un traguardo davanti. Sembrerà squalido ancora di più quello che sto per dire ma sono sicuro che sia la verità per ogni studente (diciamo il 99%, l'assoluto non esiste): Ogni ragazzo/a che va a scuola, durante il I quadrimestre non fa altro che aspettare le vacanze di Natale, al ritorno guarda già alle mitiche e meravigliose vacanze estive.

Che sia uno studente ligio al dovere o meno, non fa differenza, è comunque vero.

Sperando che Wordpress non crashi mentre scrivo, sia per la mia logorroicità, che per le sciocchezze che mi accingo a lasciare, memoria di una mia insanità radicata, ho intenzione di provare a scrivere qualcosa riguardo a ciò che un buon cittadino dovrebbe fare in questa pausa.

Innanzitutto cambierei la festa del Natale, non contraddico il fatto che la maggioranza della popolazione Italiana ed Europea (non voglio parlare di quella mondiale) sia Cristiana. Su questo non ci si può fare nulla anche se le tendenze dimostrano che la percentuale degli atei e agnostici è in crescita.

Io farei una bella festa della divinità. Cioè, mi spiego bene, non nascita di Cristo o Illuminazione di Muhammad (o Maometto, chiamatelo come volete ma è sempre lui, <strong><big>محمد</big></strong><big>)</big> , ma una festa generalizzata in cui ogni persona possa festeggiare ciò in cui crede.

Potrebbe essere un momento di dialogo per conoscere le altre religioni, ma questa è un'altra storia (non voglio entrare troppo nel merito religioso che non è il caso, il 24 dicembre, aspettiamo l'anno nuovo almeno)

Le persone, anziché dedicarsi allo sfrenato shopping natalizio, che si trasforma in una corsa all'acquisto, massima espressione dell'occidentalissimo consumismo.

Invece che comprare carabattole, solo per il gusto di averle comprate, preferirei invece un simpatico bigliettino di auguri, ovviamente non di quelli prestampati e preimpostati e di una tristezza infinita, ma qualcosa che viene dal profondo del cuore (sì con la q).

Un foglio di carta, A4, ma anche delle dimensioni simili ad una busta, se preferite, andrò benissimo. Poche righe, che contengono i vostri pensieri riguardo a quella persona.

Ovviamente non dovrà essere sventolato a destra e a manca, ma sarà consegnato personalmente a coloro che reputiamo meritevoli del nostro affetto.

Quante strane parole che ho detto. Il fiato già mi manca. Che piovano le critiche, o semplicemente l'indifferenza regni sovrana.
