---
layout: post
title: Il fratellone dell'indice
wordpress_id: 175
wordpress_url: http://blog.andvari.it/2008/01/14/il-fratellone-dellindice/
tags: italiano
date: 2008-01-14 15:32:39.000000000 +01:00
---
Il prof di italiano, colui che <a href="http://blog.andvari.it/2007/11/15/radioastronomia-marconi/#comment-126">commentò</a> un mio precedente post, è un idolo per molti e molti motivi.

Citerò un breve passo di un discorso avvenuto questa mattina in classe:

<strong>A:</strong> Io, finita la scuola, sarò al mare!
<strong>Classe:</strong> ah prof lo sappiamo..<strong>
A:</strong> Il 18 giugno, giorno in cui voi avrete la prima prova, io sarò al mare a prendere il sole! A giocare a beachvolley!
<strong>IO:</strong> Prof, però se per caso si ustionasse sarebbe giustizia divina!<strong>
A:</strong> (alzando il dito indice e mostrandomi il dorso della mano*): Vedi questo dito? Indovina di quale altro dito è fratello!

Tutto questo con tono scherzoso, ovviamente.

Sarà, ma io sono cose che adoro. Perché in fondo è bello avere con i professori un certo rapporto che va oltre lo <em>studere</em> (da parte nostra, si spera) e il <em>docere </em>(da parte loro), perché in fondo sono due mondi diversi, molto diversi (ma non troppo in alcuni casi) che vengono a contatto, e c'è una concreta possibilità di imparare da entrambe le parti (ovviamente non mi sto riferendo alla materia di insegnamento, ma a qualcosa che va oltre, qualcosa che si impara con qualsiasi altro rapporto umano). E, proprio così, è bello poter ridere e scherzare con un professore, ma è ancora meglio poter ascoltare racconti di vita passata, come in quel lontano 8 ottobre scorso (ricortags: italiano
date lo <a href="http://blog.andvari.it/2007/10/04/sciopero-degli-studenti/">sciopero degli studenti</a>, da me tanto criticato, e da voi lettori tanto dibattuto?), in cui un trascorso del suddetto professore è entrato a far parte di noi. Proprio questo è il senso del rapporto fra studente e professore, imparare l'un l'altro dalle esperienze passate che si possono raccontare. Sono convinto che altrettanto <em>divertimento</em> lo otterrei anche con la prof di filosofia, anche lei sembra averne passate tante.

Loro, i docenti, cosa possono imparare da noi studenti? Beh credo che il mio professore di italiano sia un esempio anche sotto questo aspetto: è molto informatizzato, ha una email che usa puntualmente per inviarci materiale, insomma un prof aggiornato. Ora, non conosco minimamente i motivi per questo cambiamento, ma voglio credere che un po' abbia imparato da noi ragazzi di oggi, sempre costantemente collegati tecnologicamente, e ve lo dice uno che domani porta il portatile in classe.

Sì, il pc in classe, perché il prof mi ha detto che posso portarlo e usarlo. Son cose queste che riempiono il mio cuore di gioia, non tanto perché domani potrò "<em>fare il figo con il mio computerino portatile</em>" come puntualmente (e malignamente) domani qualche mio compagno di classe penserà. Perché se tutti fossero come lui e tutti fossero come me (faccio questa affermazione peccando di presunzione e sfoggiando una certa sopravvalutazione di me medesimo, ma intendete che stia parlando del fatto di cogliere al volo queste occasioni) la scuola sarebbe veramente un posto dove è piacevole andare, e un posto dove <strong>veramente si impara qualcosa</strong>.

Sono esaltato, si vede?

*<small>Tipo <a href="http://images.jupiterimages.com/common/detail/07/38/22573807.jpg">questa</a> immagine, ma io vedevo il dorso della mano e non il palmo</small>.
