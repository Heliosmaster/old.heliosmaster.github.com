---
layout: post
title: Ne vale la pena
wordpress_id: 126
wordpress_url: http://blog.andvari.it/2007/07/13/ne-vale-la-pena/
tags: italiano
date: 2007-07-13 23:08:25.000000000 +02:00
---
Spesso mi sono posto questo interrogativo: "ne vale la pena?"

Pensandoci, è normale il porci questa domanda, perché sembra essere nella natura dell'uomo di fare il meno possibile senza un tornaconto, un vantaggio. E così ci chiediamo se dopo aver fatto (o anche non aver fatto) una cosa, ci ritroveremo in qualche maniera più ricchi (anche metaforicamente) o solamente più felici.

Questo post è un invito; ho in mente qualche persona, e curiosamente sembra esserci un filo logico che le collega (e anche uno non logico, fatto di ricordi), non per forza tutte, ma almeno un paio di loro. È un invito a valutare bene la situazione e soprattutto chiedersi se ne vale davvero la pena.

È un post che ha a che fare un po' del senso della vita, questo oscuro oggetto, tanto ricercato nella storia, ma tutto si è sempre concluso con un insuccesso; per lo meno in un senso generico.

Chiediamoci che valore hanno le nostre azioni, se quel che facciamo è fatto per un qualcosa, cercando di distinguere tra le cose che facciamo solo perché ci piace farle, perché ci divertono, e quelle che è giusto che noi facciamo, che ci migliorano e che ci caratterizzano.

Proprio a riguardo sono stato ultimamente coinvolto. Il mio "lavoro" (fotografare in spiaggia NdH) vale la pena delle ore che spendo sotto al sole? Sono ancora in cerca di una risposta. Se sarà un sì, sono proprio curioso di sapere come mai sia importante farlo; se sarà un no sarò conscio di averci guadagnato una bella abbronzatura gratis, e tanta fatica.

Lavoro, lavoro, lavoro. Che sia così difficile trovarne uno che non ci faccia stare male (sia come carico di lavoro, che come orari, che come paga)? Non dico che sarebbe bello oziare, ma semplicemente fare il giusto (questo è un altro tema caldo, che affronterò poi; spero).
