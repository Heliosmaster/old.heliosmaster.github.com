---
layout: post
title: Trainspotting - delle droghe, leggere e non
wordpress_id: 371
wordpress_url: http://blog.andvari.it/?p=371
tags: italiano
date: 2007-05-15 19:01:08.000000000 +02:00
---
Oggi ho completato la visione del film Trainspotting, perché mi ero perso la proiezione a scuola avvenuta uno di quei giorni di autogestione. Avevo preferito stare a casa a dormire, e sono convinto di aver fatto bene, indipendentemente dal film.

Scrivo ancora con un umore alquanto depresso, per la visione di suddetta pellicola (come avrebbero detto 70 anni fa, ma di pellicola qua a casa nemmeno l'ombra), e ho anche fatto un ragionamento sulle droghe abbastanza articolato, che qua tratterò brevemente.

Allora, nel film, si fanno uso di quasi tutte le droghe pesanti, ma mi pare non ci sia nessun accenno alla cocaina (strano, è quella più usata! mah ), e l'eroina la fa da padrona durante tutta la visione. In minor misura entrano anche le droghe leggere in questo mix stupefacente, e viene solo citata l'hashish e non la più celebre (e usata?!) marijuana.

Bene io sono assolutamente contrario alle droghe pesanti, quella porcheria chimica che viene sintetizzata oggigiorno e la fa sempre più da padrona nelle discoteche e fra i ragazzi, e similmente mi ripugna la cocaina, e di questa purtroppo conosco diversi "pippatori" anche della mia età. Poveri loro.

Queste droghe, che secondo me sono le uniche che meritano questa qualifica, sono quanto più di autodistruttivo e allo stesso tempo narcisista si potesse inventare, o ricavare naturalmente. Mi chiedo cosa spinga coloro che si fanno le "pere", come vengono chiamate in gergo le persone che usano eroina, a cominciare. Posso comprendere una persona che c'è dentro e si fa per soddisfare la richiesta del suo corpo di un nuovo quantitativo di droga, ma non capisco come venga in testa ad alcune persone di drogarsi.

Oddio, se qualche lettore leggendo si sente offeso, mi dispiace veramente per lui, forse necessita di farsi un esame di coscienza e valutare se le mie parole sono giuste o meno (ok, ammetto potrei sbagliare, ma ritengo questa opzione molto improbabile).

Discorso a parte lo fanno le droghe leggere, o meglio, la cannabis. Io infatti ritengo che l'uso di questa sostanza debba essere legalizzato. Sia perché anche se è illegale la gente la fuma lo stesso, ma questo è un discorso che effettivamente ha poco senso, ma per la differenza enorme fra il consumo di questo tipo di sostanze e quelle bombe chimiche descritte poc'anzi. Io penso che l'uso della marijuana, o dell'hashish, oltre che per effetti terapeutici (che trovano la mia approvazione) possa essere usato per rilassarsi, per distendere i nervi.

Capisco chi, arrivato a questo punto del discorso, pensi che la marijuana sia comunque una droga e come tale debba essere trattata, come qualcosa di assolutamente pericoloso e ripugnante.

Beh io sono d'accordo con queste persone se però paragoniamo al livello della canna anche altri stupefacenti che sono tali, ma non sembrano. Qualche esempio? Caffè, tabacco, alcol.

Conosco persone dipendenti da caffé, che senza la loro dose quotidiana di caffeina stanno male. Non critico la dipendenza da tale sostanza, perché le dipendenze non sono solo da cibi, bevande e droghe, io infatti sono dipendente dall'uso del computer (cronico e senza speranza, ma il futuro è qua).

Forse mi sono dilungato troppo, forse sono sembrato un hippie, ma ritengo fermamente che le droghe leggere e quelle pesanti siano da mettere su due piani differenti: le prime sono un rilassante sistema (per lo meno quasi naturale), le altre sono l'innesco per la bomba chiamata corpo umano. Molti sono quelli che esplodono.
