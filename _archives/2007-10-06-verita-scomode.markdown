---
layout: post
title: Verità scomode
wordpress_id: 11
wordpress_url: http://blog.andvari.it/2007/10/03/verita-scomode/
tags: italiano
date: 2007-10-06 16:46:52.000000000 +02:00
---
Recentemente ho guardato il film di Al Gore "<strong>An Inconvenient truth</strong>", e non posso non dire che sottoscrivo quasi la totalità delle affermazioni di colui che "<em>used to be the next president"</em>, nonché colui che legalmente avrebbe dovuto esserlo. Ancora rimpiango quando ero contento che il nuovo presidente degli USA fosse George W Bush, perché tutto sommato mi sembrava bello che ci fossero stati un padre e un figlio presidenti. Non avrei potuto dire maggior cazzata, ma si sa, errori di gioventù.

Pertanto ora mi chiedo che cosa avrebbe fatto una persona come Al Gore se fosse diventata presidente. Magari gli Stati Uniti, anziché diventare i garanti della libertà del mondo, sarebbero diventati i garanti della salute del Pianeta. Chissà. Al peggio non c'è mai fine, comunque. Vediamo cosa sarà capace di fare Hillary o Barack.

Sarà anche perché il clima mi sta a cuore, molto a cuore, che ho anche abbozzato una carriera su questo, infatti, ora come ora, penso che all'università frequenterò la facoltà di Scienze Matematiche Fisiche e Naturali presso l'università di Bologna, con il corso di laurea in "Fisica dell'atmosfera e meteorologia". Come si può evincere anche dal titolo di questo blog, sono sempre stato appassionato dall'atmosfera, e penso di poter dare anche il mio contributo nella ricerca in questo ambito.

Non credo che un giorno mi vediate sulla tv, non ho intenzione di fare il prossimo Giuliacci. Magari sarò colui che verrà preso come pazzo quando dirà che tutto sta andando a puttane e che fra un centinaio di anni addio umanità. Chissà. Non mi piacerebbe dover fare la figura dello iettatore, anche se credo che comunque qualcosa del genere accadrà. Ma per ora mi baso su dati di seconda mano, che probabilmente sono stati rimaneggiati e adattati ai più disparati fini politici, quindi meglio rimandare questa questione quando sarò qualcuno per dire qualcosa del genere.

Nel frattempo, una citazione di Winston Churchill:
<blockquote>The era of procrastination, of half-measures, of soothing and baffling expedients, of delays, is coming to its close. In its place we are entering a period of consequences.</blockquote>
