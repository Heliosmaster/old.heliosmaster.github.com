---
layout: post
title: Casa
wordpress_id: 1879
wordpress_url: http://blog.andvari.it/?p=1879
tags: italiano
date: 2011-01-20 19:05:26.000000000 +01:00
---
Da novembre, da quando sono riuscito (finalmente!) a sistemare la questione case, sono rimasto per la maggior parte del tempo a Ferrara. Se prima facevo 4 giorni a casa e 3 là (quando potevo) o anche di più (sono arrivato addirittura a fare 5 notti a Cervia), ora torno per due giorni ogni due settimane. E mi dispiace pure.

È davvero strano come il concetto di "casa" sia profondamente influenzato dall'abitudine. Prima,  e intendo dire abbastanza tempo fa, ero terrorizzato dall'idea di andarmene di casa, e la prospettiva di andare all'estero a fare la specialistica un po' mi metteva ansia: "se non ce la faccio ora, come posso andare e non tornare per mesi?", mi dicevo. E invece, è solo una pura questione di abitudine.
Sono qua da poche ore e già non vedo l'ora di andarmene.

E quando è ora di andare, un po' mi dispiace, perché in fondo in fondo non si sta male nel luogo dove si è cresciuti, dove c'è qualcuno con cui parlare. Ma appena varcata la soglia del mio appartamento a Ferrara, tutto va di nuovo bene. Sono tranquillo. Nel mio disordine. Nel mio ambiente. Nel mondo che io sto plasmando.

E la mia casa è un po' un'altalena. Un po' di qua e un po' di là.
