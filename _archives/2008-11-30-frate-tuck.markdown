---
layout: post
title: Frate Tuck
wordpress_id: 1273
wordpress_url: http://blog.andvari.it/?p=1273
tags: italiano
date: 2008-11-30 09:13:26.000000000 +01:00
---
(Lo so che questo post potrebbe sembrare <a href="http://eiochemipensavo.diludovico.it/2008/11/28/quanta-neve/">copiato</a> da eio, come la mia home page, ma giuro che è andata veramente così, sarà che mi influenza troppo).

Questa mattina, saranno state le 6 e mezza, mi sono svegliato di colpo. Stavo facendo un sogno che parlava di tante cose: fondamentalmente era una storia alternativa di Robin Hood che si svolgeva da un'altra parte, attorno ad un lago. C'era persino un unicorno a cui ho fatto una foto con un iPhone. Credo che non fosse proprio verosimile questo sogno, non tanto per l'unicorno o perché sospetto che gli iPhone non ci fossero al tempo di Robin Hood, ma quanto perché l'iPhone, giralo come lo vuoi, le foto proprio non le fa.

E insomma io ero in questa compagnia di uomini in calzamaglia a tirare delle frecce ad una fazione rivale che stava dall'altra parte del lago, ed ero anche bravino, a tirare 'ste frecce. E lo era pure frate Tuck. Ecco, c'era anche frate Tuck che <a href="http://www.rolonoazoro.com/Pirati/GuglielmoDaBaskerville-Baskerville.jpeg">aveva una faccia conosciuta</a>. E poi mi sono svegliato.

Ecco quella faccia lì io l'avevo già vista, sapevo perfettamente che era un attore che aveva fatto Guglielmo da Baskerville ne Il nome della rosa, sapevo che era stato un James Bond, sapevo che è un sir, sapevo che era scozzese e sapevo che era stato anche Henry Jones Sr ne I predatori dell'arca perduta, ma il suo nome proprio non me lo ricordavo. Allora mi sono alzato e sono andato in cucina a chiedere a chi era sveglio quale fosse il nome di quest'attore, ma proprio non c'era modo di saperlo. Tornato a letto, pensavo e pensavo che in fin dei conti era troppo famoso perché non mi ricordassi il suo nome, però proprio non c'era verso che mi venisse in mente. E così pensa e pensa, alle 6 e 30 del mattino, uno si sveglia. Allora poi uno decide di alzarsi e di andare a vedere su internet come si chiamava questo attore e l'impulso a bloggare la cosa lo prende.

Spero domani notte di non sognare Harrison Ford. (meno male che a Ferrara il pc è vicino al letto e faccio presto a sapere il suo nome)
