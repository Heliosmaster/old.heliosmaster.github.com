---
layout: post
title: Comeback
wordpress_id: 1712
wordpress_url: http://blog.andvari.it/?p=1712
tags: italiano
date: 2010-05-08 20:57:22.000000000 +02:00
---
Nonostante sia tornato da poco più di 12 ore sul suolo italiano, la mia vita è ripresa più frenetica che mai.

Intanto, per chi fosse interessato, è andato tutto ottimamente durante la mia permanenza in Grecia, nonostante sia un periodo assai difficile per quel paese, come ovviamente tutti sanno. (I greci sono rimasti un po' stupefatti dal fatto che nei nostri telegiornali, in questi giorni, 3 notizie su 5 erano sulla crisi economica in Grecia, e si sono un po' vergognati..)

Il mio viaggio (nel senso proprio del termine, ovvero i miei spostamenti per arrivare a destinazione, in un senso e nell'altro) sono stati abbastanza complicati.

Per l'andata sono partito da Cervia diretto a Ferrara con le cose per la settimana e la valigia per la Grecia. Dopo 3 giorni di lezione, ovvero mecoledì 28 aprile, ho preso il treno diretto a Bologna, per andare a casa di L., una mia amica che studia lì. Dopo aver dormito (si fa per dire, abbiamo parlato fino alle 3-3.30 di notte) alle 5 è suonata la sveglia e io in fretta e furia mi sono catapultato fuori di casa, pronto a prendere il tram notturno che mi avrebbe portato in stazione centrale. Dopo aver perso per 5 minuti il primo aerobus, ho aspettato una mezz'oretta che arrivasse quella delle 6.
Da qua il viaggio è proceduto liscio.

Stazione Centrale Bologna &gt; Aeroporto G. Marconi BLQ &gt; Vienna Airport VIE &gt; Thessaloniki Makedonia Airport SKG

Devo dire che il volo con Austrian Airways è stato più che decente. Mi ha favorevolmente impressionato la loro efficienza..e il cioccolato milka che hanno servito nella tratta BLQ-VIE! :lol:

Scherzi a parte, anche il free WiFi dell'aeroporto mi ha salvato (al ritorno), ma di questo parlerò dopo.

Al mio arrivo in Grecia, però, i problemi logistici sono aumentati.. perché o prendevo un autobus che mi portasse in centro (avevo pensato di prendere il 78 e scendere a<em> platia aristotelous </em>) ma Katerina (un'amica della mia bella) mi ha chiamato e mi ha chiesto se volevo che mi venissero a prendere. Però mi hanno fatto la sorpresa di aspettare la mia bella per portarla, ma ciò ha richiesto che io aspettassi due ore ignaro di tutto quanto. Pazienza dai.

I giorni là sono trascorsi allegramente, fra mangiate pantagrueliche in famiglia e poco altro.

Quando siamo tornati a Thessaloniki, però, la situazione è un po' cambiata.

Cioè la città era (ed è ancora) abbastanza in fermento.. tant'è che durante la nostra permanenza all'Hotel ABC  (che, per chi non lo sapesse, ovvero il 99,999999999% della popolazione mondiale, o anche più, è situato a <em>Kamara</em>, in uno dei punti più trafficati e nevralgici della viabilità tessalonicese) abbiamo visto passare il corteo organizzato per il 5 maggio (30mila persone? non so..ma erano TANTE) che ovviamente annoverava fra le sue fila degli anarchici, e abbiamo visto come hanno ridotto la vetrata di una banca in <em>Tsimski </em>e come hanno completamente sfasciato la posta in <em>Ethnikis Amynis </em>(ho scattato alcune foto, però niente di compromettente... cioè non si vedono persone compiere atti vandalici)

Insomma, un vero casino. Però a quanto mi dice la mia bella sono abituati a tafferugli polizia-anarchici.. e io mi chiedo come mai non si intervenga..bah!

Tornando in Italia ho avuto un pochino di problemi in più. Il fatto è che il maltempo in Italia ha fatto ritardare l'aereo (che poi dire aereo è un po' troppo, non era molto più di un tubo di dentifricio con due ali e due eliche.. davvero!) all'aeroporto di Vienna. E così dalle 17:50 il volo è stato rimandato alle 19.. e meno male che all'aeroporto di Vienna (nel quale mi hanno perquisito n volte) c'è il Wi-Fi gratuito che, unito al mio androidfonino (che oggi ho portato ad accomodare, chissà se lo rivedrò mai) mi ha permesso di chattare per due ore abbondanti con la mia bella. Evviva Google Talk, evviva Vienna.. abbasso la recessione. (ma questa è un'altra storia).

Però quel ritardo mi ha fatto sudare freddo, perché tutte le mie coincidenze in Italia rischiavano di saltare (ovvero Aerobus e treno per Cesena): all'inizio l'idea era atterrare alle 19:10, prendere il bagaglio e il primo aerobus (che ricordiamo costa solo 5 euro, bruscolini per 15 minuti di autobus) , fare il biglietto e saltare sul treno delle 20:36.. e invece visto che l'atterraggio era previsto per le 20:05, dopo il <em>delay</em>, beh..ha sconvolto un po' tutto.

Che poi, come ho detto, eravamo su un tubetto di dentrificio che ha volato LENTISSIMO e quindi siamo atterrati alle 20:38..

Sto giro, però, è andata abbastanza bene per il bagaglio.. sono riuscito a prenderlo subito (è stato tipo il 5°) e sono corso velocemente alla fermata e alle 21:00 ero sulla navetta.  E così in stazione alle 21:20 e sono riuscito a prendere il treno delle 21:36. A cesena alle 22:47 e a casa a Cervia alle 23:25. Avendo mangiato solo due tramezzini di Austrian Airways e una barretta milka, dopo la buonissima <em>Μπουγάτσα </em>(bougatsa, pronunciata <em>bugàzza</em>) e latte al cioccolato della colazione-pranzo (di mezzogiorno e mezzo).

E qua si spera che agosto arrivi presto...
