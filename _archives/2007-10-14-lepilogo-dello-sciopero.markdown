---
layout: post
title: L'epilogo dello "sciopero"
wordpress_id: 23
wordpress_url: http://blog.andvari.it/2007/10/14/lepilogo-dello-sciopero/
tags: italiano
date: 2007-10-14 09:29:16.000000000 +02:00
---
Ecco com'è andata per noi "crumiri" che non abbiamo partecipato ad alcun tipo di manifestazione:

Alle ore 8:05 eravamo puntualmente in classe, noi, prodi 4 giovani della 5B del Liceo Scientifico "A. Righi" di Cesena. Ok non proprio alle 8:05 perché c'è sempre N che arriva tardi, e anche quel giorno non si è smentito..

Comunque ciò non intacca minimamente il discorso che volevo fare.

Il primo professore che avremmo dovuto avere, e che abbiamo poi avuto, era quello di italiano, che per l'occasione (un normalissimo venerdì, ci tengo a ricordarlo) aveva chiesto di fare due ore anzichè una in modo da studiare meglio l'amico (o nemico?) Ugo Foscolo, e il suo "<em>Dei sepolcri</em>".

Il prof è rimasto impassibile di fronte ai ventitré, e quando dico ventitré intendo proprio <em>quarantaseidivisodue</em> (così evitiamo equivoci), banchi vuoti. E anzi, quando ha detto "<em>andiamo avanti</em>", c'era una nota di soddisfazione con una piccola punta di sadismo (il che è stato confermato a coloro che erano assenti nella giornata di ieri con l'affermazione che "<em>le cose poi vi si ritorcono contro</em>").

E così è stato. Siamo andati avanti e dal verso 150 siamo arrivati al 295.

Alcuni compagni hanno provato a dire un <em>cazzivostri</em>, un "<em>vi siete proprio divertiti eh?</em>" . Io rispondo a loro che in quella mattina ho imparato di più che il giorno precedente e quello seguente messi insieme. Ma non scolasticamente.

Quello che intendo è che essendo così pochi, ci si lascia facilmente prendere la mano in certi discorsi, e così il professore di italiano ci ha raccontato la sua esperienza nella Bologna di un tempo, quando per essere obiettore di coscienza dovevi recarti a Roma e fare un colloquio con vari rappresentanti dell'esercito, vari psicologi, et cetera, et cetera.. Mica come adesso. Ci ha raccontato della sua esperienza con i "malati mentali", perché alloggiava in palazzo che si affacciava sulla corte di un "ospedale psichiatrico", e qualche buffo aneddoto.

Ma l'ora di filosofia è stato uno spettacolo. Perché con una professoressa come la nostra si riesce a filosofare così bene che pensi che il resto non esista. <em>Magari.</em>

E così si è finiti a parlare di pedagogia e di come dovrebbe essere l'istruzione. E allora con T ci siamo messi d'accordo di mettere per iscritto, un pomeriggio, il nostro modello di istruzione. <em>Pura utopia.</em> Però come tutte le cose utopistiche, sembra così bello.

E così è andato il primo giorno da "crumiri". Spero ce ne siano altri.
