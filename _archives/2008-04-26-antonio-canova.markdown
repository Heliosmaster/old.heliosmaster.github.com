---
layout: post
title: Antonio Canova
wordpress_id: 399
wordpress_url: http://blog.andvari.it/?p=399
tags: italiano
date: 2008-04-26 11:35:12.000000000 +02:00
---
Continua la serie dei riassunti di arte:
<blockquote>Nato a Possagno nel 1757, figlio di uno scalpellino, Canova fece il suo apprendistato a Venezia, e in seguito fu a Roma presso l'ambasciatore veneto. Nella città dei papi, dove seguì corsi di nudo all'Accademia di Francia, risiedette quasi per tutta la vita, con diversi soggiorni di lavoro all'estero.<br id="fjbi" /><br id="icf1" />Canova incarna i principi neoclassici di Winckelmann, sia nel disegno che nella scultura. Nei disegni, che dimostrano un attenzione costante per il nudo maschile e femminile, sono evidenti gli studi dall'antico risalenti al primissimo periodo romano. La ragione di tali numerosi disegni a nudo, sta nella necessità di acquisire la massima confidenza con i soggetti ritratti, e inoltre l'utilità di costruire una casistica di atteggiamenti, posizioni, ed espressioni da impiegare nello studio e nella definizione delle opere scultoree. Nel "<em id="fdih">Nudo virile supino"</em>, un disegno eseguito essenzialmente a matita o a carboncino e lumeggiato a biacca, alcune parti del corpo vengono studiate in modo particolareggiato e ombreggiate con un fitto tratteggio che definisce la volumetria, mentre altre parti presentano solamente la linea di contorno.<br id="s.82" /><br id="vt6j" />La prima opera scultorea che Canova realizzò fu "<em id="digl">Teseo sul Minotauro</em>". Lo scopo di Canova è il raggiungimento della bellezza ideale che i Greci avevano realizzato, e l'opera è in marmo, in quanto questo materiale è quello che, secondo l'artista, poteva rappresentare meglio la carne. Proprio per simulare quest'ultima, Canova spesso utilizza una cera rosata e ambrata, in modo da dare alle sculture un colore leggermente rosato, simile a quello dell'incarnato. <br id="xhxa" /><br id="edlh" />Nel gruppo di "<em id="kb3o">Amore e Psiche che si abbracciano</em>", Canova ha fermato nel marmo un attimo che rimane sospeso: la tensione dei corpi rappresenta l'istante prima del bacio, in questo modo l'autore è coerente con i principi neoclassici che imponevano di rappresentare i soggetti un istante prima dei momenti di massima tensione. La visione frontale del gruppo statuario permette di cogliere a pieno la geometria compositiva lineare formata da due archi che si intersecano e due cerchi intrecciati, che sottolineano il punto di intersezione degli archi. <em id="u:8r">"Ebe</em>" è un'opera che l'artista realizzò in quattro esemplari, e rappresenta l'aderenza di Canova agli esempi della statuaria classica nonché il suo desidero dio esprimere solamente il bello ideale con l'eliminazione delle forti passioni. <br id="e_5m" /><br id="tmpa" />Con il <em id="iytf">"Monumento funebre a Maria Cristina d'Austria</em>", l'artista rappresenta il periodo tardo-settecentesco e anche la poesia sepolcrale, in quanto si lega al tema della morte. La sepoltura si presenta come una piramide all'interno della quale una mesta processione reca le ceneri dell'estinta. Canova, con questa opera, vuole sollecitare la meditazione sulla fatalità della morte.<br id="oml1" /> <br id="xj_j" /></blockquote>
