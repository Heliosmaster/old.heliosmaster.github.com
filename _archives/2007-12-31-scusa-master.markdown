---
layout: post
title: Scusa, Master..
wordpress_id: 158
wordpress_url: http://blog.andvari.it/2007/12/31/scusa-master/
tags: italiano
date: 2007-12-31 10:04:17.000000000 +01:00
---
Non credevo fosse così difficile essere il Dungeon Master di un gruppo, o forse non sono molto tagliato io per farlo. Una cosa è certa, mi divertivo di più quando ero un semplice giocatore con il gruppo della Torre Nera. Non so perché a dire la verità, o forse sì.

Non saprei, vorrei supporre che queste siano solo cose normali che capitano ad uno alle prime esperienze di <em>mastering</em> (non so se si può dire), però credo che man mano che si andrà avanti con l'avventura le cose saranno sempre peggio.

Forse io e i giocatori la pensiamo in maniera troppo differente. Sì, deve essere così. Loro sono all'inizio inizio e quindi diciamo che, naturalmente, sono più inclinati verso un tipo di gioco "uccidi &amp; saccheggia" dove tutto ciò che interessa loro è buttare giù il nemico di turno e rubare tutte le ricchezze.

No, per me D&amp;D non è così, o perlomeno <em>non solo</em>. Perché tanto non cambia molto se hai il personaggio che colpisce con 50 danni o 40, non è una competizione a chi fa più male; spero che capiscano presto che per ogni livello che avanzano, metterò dei mostri sempre più difficili contro di loro, come sarebbe naturale. Non pensino di avere vita facile. Anzi, si potrebbe dire che con un personaggio che fa così tanti danni sia più difficile da giocare, ma faccio fatica a portare tutto in un aspetto più gdr.

Perché giochi come questo sono da interpretare, e non voglio fare solo io questa fatica; alcuni esempi di quello che suggerisco: il ladro trova 500 mo e anziché dividerle si intasca tutto e dice agli altri che non ha trovato un fico secco, il personaggio pazzoide del gruppo (finalmente qualcuno è <strong>demente</strong> e quindi ci si diverte un po') fa cose veramente fuori di testa (ok mi piacerebbe che facesse tutto ciò di sua spontanea volontà, non grazie all'effetto dell'occhio elementale) tipo tuffarsi nelle pozze avvelenate o cose del genere.

Il lavoro del master quindi è devastante: deve prevedere tutto e tutti, e non riesce a divertirsi appieno. Ecco come lo sto vivendo io per ora. Uff.

Quanto mi divertivo a usare Teobald!
