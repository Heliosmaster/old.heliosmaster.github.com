---
layout: post
title: Geni.com - L'albero della famiglia
wordpress_id: 254
wordpress_url: http://blog.andvari.it/2007/06/03/genicom-lalbero-della-famiglia/
tags: italiano
date: 2007-06-03 10:29:42.000000000 +02:00
---
Ebbene ora è la volta di un sito che mi è piaciuto veramente tanto: si tratta di <a href="http://www.geni.com">Geni.com</a>

No, non pensate al caro buon vecchio Albert Einstein, non sto parlando di quei geni così, ma dei geni che si trovano in ognuna delle nostre cellule, e che compongono i cromosomi, ovvero il DNA.

Ora, non è che siamo di fronte ad un sito che analizza il tuo codice genetico, intendiamoci, ma riesce comunque a fare qualcosa di carino in merito all'eredità che ci hanno lasciato i nostri avi: infatti è un'applicazione web 2.0 che permette di creare, in maniera davvero semplice e brillante, il proprio albero genealogico e di condividerlo con il resto della famiglia.

La cosa interessante è che, ad esempio, io potrei inserire l'indirizzo email di un cugino di secondo grado e lui, raccogliendo il mio invito, mi aiuterebbe a completare il mio albero genealogico, magari aggiungendo qualche parente in comune, o comunque completando il suo. Magari così potrei scoprire di essere parente con qualcuno che non conosco!

Però, a parte queste vicende, il sito mi è sembrato fatto davvero molto bene, e per chi avesse qualche perplessità, magari pensando che in fondo in fondo non vuole che tutto internet venga a sapere del suo albero genealogico, e che in fondo "sono fatti suoi", dico che di <em>default</em> l'albero lo possono vedere solo i familiari inclusi nell'elenco, con la possibilità di invitare altre persone, i cosiddetti "amici di famiglia" a condividere e magari aiutare il completamento dell'albero genealogico.
