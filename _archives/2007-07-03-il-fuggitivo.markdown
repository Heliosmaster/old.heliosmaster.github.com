---
layout: post
title: Il fuggitivo
wordpress_id: 210
wordpress_url: http://blog.andvari.it/2007/07/03/il-fuggitivo/
tags: italiano
date: 2007-07-03 14:13:24.000000000 +02:00
---
Ecco l'ennesimo sogno, che coinvolge anche un mio caro amico N. :

Ricordo di essere andato all'estero, probabilmente in Inghilterra (questa considerazione verrà spiegata più innanzi) per un qualche motivo (credo che in realtà sia per il programmato viaggio da C, a Cambridge), e poi di essere diventato un fuorilegge inseguito dalla polizia. Non eravamo propriamente nel XXI secolo, ma un po' più avanti (in una città futuribile tipo <a href="http://upload.wikimedia.org/wikipedia/en/1/1e/Midgar.jpg">Midgar</a> di <a href="http://it.wikipedia.org/wiki/Final_Fantasy_VII">Final Fantasy VII</a>, forse. Può darsi che abbia tratto ispirazione da quella) e quindi anche la polizia era una sorta di MILIZIA della <a href="http://en.wikipedia.org/wiki/Gaia_%28Final_Fantasy_VII%29#Shinra_Electric_Power_Company">ShinRa</a> e aveva una divisa simile (sì lo so, gioco troppo :lol: ). Comunque mi ricordo di essermi rifugiato in un sottotetto di una casa, facendo un po' a mo' di gioco di avventura, tipo passando nelle assi sopra i tetti, (un po' alla <a href="http://archive.64bits.se/guider/scummvm/broken_sword_1.png">Broken Sword</a>, se vogliamo).

Beh insomma ero in questa soffitta e ad un certo punto bussa alla porta proprio la polizia ed entra nel mio appartamento, non sapendo però che ero io il colpevole e usavano il mio "appartamento" come appostamento per cecchinare il fuggiasco. Addirittura dopo aver caricato un'arma che assomigliava ad un<a href="http://www.airsplat.com/Images/ER-UTG-M-AK-47.gif"> AK-47</a> (ok devo smetterla con i giochi, anche se io ho giocato tanto solo a Call Of Duty e di Ak-47 nemmeno l'ombra :P, al massimo uno Sturmgewehr-43, o una <a href="http://www.militaryfactory.com/smallarms/imgs/mg43.jpg">MaschinePistole-44</a> ) e dopo aver sparato qualche colpo a caso "così lo prendiamo" colpendo le case di fronte e magari delle persone, impugno io il mitragliatore e comincio a fare fuoco in maniera simile a come avevano fatto loro. E, dopo essermi accolto di un particolare che aveva a che fare con la cacca, ricordo che se ne sono andati, tra la mia sollevazione, con tanto di saluti e arrivederci.

Dopodiché ho visto il mio amico N che in Inghilterra andrà verso la fine dell'estate, i primi di settembre se non sbaglio, un po' come ho fatto io l<a href="http://www.frieda.it/helios/2006/09/03/giorno-1-larrivo/">'anno scorso</a> con Cambridge, e gli chiedo di aiutarmi a coprire e in un qual modo diventa anche lui fuorilegge. Dopodichè ricordo solo degli aghi di pino caduti e ammucchiati sul marciapiede dopo un violento acquazzone (e no, non ha piovuto stanotte).

Dotto', ma dice che devo smetterla con i giochi? :lol:
