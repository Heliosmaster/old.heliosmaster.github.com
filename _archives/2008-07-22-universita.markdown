---
layout: post
title: Università
wordpress_id: 674
wordpress_url: http://blog.andvari.it/?p=674
tags: italiano
date: 2008-07-22 21:27:10.000000000 +02:00
---
Ebbene, mi sono deciso. Andrò a studiare <a href="http://www.dm.unife.it/">Matematica</a> presso l'<a href="http://www.unife.it/">Università degli studi di Ferrara</a>

<strong>Perché matematica?</strong>
<div>Beh, perché sicuramente, definendomi <em><a href="http://it.wikipedia.org/wiki/Umanismo">umanista</a> </em>(umanismo, non umanesimo!) sono attratto dalle scienze, le discipline che sole ritengo portino verità e luce nell'oscurità dell'uomo. Ok, dopo questa prima frase così aulica, già dalle medie avevo intuito che il mio percorso sarebbe proseguito in una materia scientifica (mica per niente ho fatto il liceo scientifico, anche se poi in un corso troppo umanistico) e in questo ultimo periodo tale volontà è stata formalizzata. Già dalla terza superiore, infatti, con il prof. <a href="http://www.robertofantini.it">Roberto Fantini</a>, mi sono avvicinato molto a matematica e fisica, le due materie che mi piacevano di più (insieme a scienze naturali). La fisica mi piace perché riesce a spiegare il mondo, ma la matematica, beh, spiega come dovrebbe essere il mondo. Scherzi a parte c'è <a href="http://xkcd.com/435/">una vignetta di XKCD</a> che spiega perfettamente quello che voglio dire. Tra l'altro, quando il prof. <a href="http://www.arrigoamadori.com">Arrigo Amadori</a>, durante il <a href="http://www.arrigoamadori.com/cmc/LiceoScientificoCesena/MasterLiceoScienCesena.htm">Master in Matematica e Fisica</a> che ho (parzialmente) conseguito presso<a href="http://www.liceorighi.it"> il mio Liceo</a>, una volta disse:</div>
<blockquote>
<div>Non provate un piacere <em>fisico</em> davanti a questa formula?</div></blockquote>
<div>E ancora:</div>
<blockquote>
<div>La matematica è come il maiale, non si butta via niente!</div></blockquote>
<div>Ok, a parte queste facezie, che mi rispecchiano abbastanza, la matematica è una disciplina che mi permette diverse scelte anche dopo la laurea. Contrariamente a ciò che pensano molti di voi, l'insegnamento è tutt'altro che l'unico sbocco possibile, è semplicemente quello più praticato. Ma a me se le cose siano praticate o meno poco importa (altrimenti non avrei fatto matematica, ma <em>scienze della comunicazione</em>). In particolare, dopo la laurea triennale (che non ho ancora deciso se orientarla a <a href="http://studiare.unife.it/OffertaDidatticaPDSORD.do;jsessionid=5BF958DD88752F81F12E13E0D5D11027?cds_id=517&amp;aa_ord_id=2001&amp;pds_id=121">"matematica pura</a>", piuttosto che "<a href="http://studiare.unife.it/OffertaDidatticaPDSORD.do;jsessionid=5BF958DD88752F81F12E13E0D5D11027?cds_id=517&amp;aa_ord_id=2001&amp;pds_id=10001">matematica applicata</a>", o ancora con "<a href="http://studiare.unife.it/OffertaDidatticaPDSORD.do;jsessionid=5BF958DD88752F81F12E13E0D5D11027?cds_id=517&amp;aa_ord_id=2001&amp;pds_id=10000">modelli matematici per l'economia</a>"), mi darà l'opportunità di poter decidere cosa fare. Se specializzarmi in fisica, in informatica, in finanza matematica, e cose così.</div>
<div>Oh, non è poi escluso che faccia l'insegnante (attualmente i docenti di matematica in attesa di pensionamento sono molto maggiori al numero dei neo-laureati)!</div>
<div>
A dir la verità ero indeciso anche per Fisica o <em>Fisica dell'atmosfera e meterologia </em>(la quale mi avrebbe permesso di approfondire l'amore per le <a href="http://blog.andvari.it/tag/nuvole">nuvole</a> e diventare "nefologo" :lol: ), però ho preferito mantenermi sul generale e prendere un via piuttosto desueta.</div>
<div></div>
<div><strong>Perché a Ferrara?</strong></div>
<div></div>
<div>La risposta a questa domanda non è affatto facile. Prima di tutto bisogna distinguere tra <a href="http://it.wikipedia.org/wiki/Ferrara">Ferrara</a> e l'unica vera alternativa: <a href="http://it.wikipedia.org/wiki/Bologna">Bologna</a>.</div>
<div></div>
<div>Ferrara e Bologna sono due città molto differenti, prima di tutto per dimensioni, ma anche per molte altre cose. Io, vivendo a <a href="http://it.wikipedia.org/wiki/Cervia">Cervia</a>, una tranquillissima località balneare, non so quanto mi sarei trovato bene nel caos metropolitano del capoluogo emiliano, non so come avrei reagito di fronte al degrado (molte persone che ho sentito dicono che è una situazione invivibile), così ho "ripiegato" verso una città più tranquilla, più piccola e più conforme alle mie aspettative.</div>
<div>C'è da dire che i miei amici vanno tutti a Bologna e questo è stato un freno notevole quando si è trattato di decidere di Ferrara: mi dispiace "abbandonarli" e/o comunque andare in una città diversa. Tuttavia ho fatto diverse considerazioni e ho pensato che, in fondo in fondo, nuovi amici si fanno senza troppi problemi (chi mi conosce sa come sono estroverso e come "attacco la pezza" a tutti! :lol: ). Quindi gli amici si vedranno solo il fine settimana, dato che faccio la settimana corta.</div>
<div>
Avevo anche pensato l'ipotesi estero, che a dir la verità sarebbe stato il mio sogno nel cassetto. Sogno perché "In Italia si sta male" (cit. di Rino Gaetano, che la Cia [una ragazza che va a Ferrara!] mi ha fatto da poco conoscere) e quindi non vedo l'ora di levare le tende dal bel paese (me ne farò una ragione per il cibo :P ) e migrare verso Nord. Ah l'ho già detto che a me non dispiacerebbe andare in Scandinavia? Beh vabbé si capiva con la mia mania per le robe norrene. Comunque, scherzi a parte, avevo valutato l'opzione Cambridge, una bellissima città che conosco abbastanza bene per avervi soggiornato due volte (per un totale di 25 giorni di permanenza), e devo dire che l'idea dei college mi attirava parecchio. La lingua un po' mi ha frenato, non perché non sia convinto di sapere l'inglese, ma perché ho un po' di difficoltà con quello parlato. Ed è abbastanza diverso andare a sentire una lezione in inglese e poi dover studiare, rispetto a quello che posso apprendere qua in giro. E poi per ottenere l'accesso all'<a href="http://www.cam.ac.uk/">Università di Cambridge </a>bisogna superare un test (oppure avere A nel <a href="http://it.wikipedia.org/wiki/Certificate_in_Advanced_English">CAE</a> o almeno B nel <a href="http://it.wikipedia.org/wiki/Certificate_of_Proficiency_in_English">CPE</a> [io ho B nel <a href="http://it.wikipedia.org/wiki/First_Certificate_in_English">FCE</a> che è un gradino sotto il primo e due sotto il secondo]) e sinceramente non mi andava di farlo.</div>
<div></div>
<div>Penso che l'opzione estero sarà rimandata a dopo la laurea triennale (oppure durante, se riesco a fare l'Erasmus). <em><a href="http://it.wikipedia.org/wiki/Que_Sera,_Sera_(Whatever_Will_Be,_Will_Be)">Que sera, sera</a> </em>(cit.)</div>
