---
layout: post
title: Ordine
wordpress_id: 18
wordpress_url: http://blog.andvari.it/2007/10/07/ordine/
tags: italiano
date: 2007-10-07 19:08:56.000000000 +02:00
---
Io, Helios, principe del disordine, marchese del caos, margravio della confusione, duca del guazzabuglio, conte della bolgia, barone del marasma, visconte del tramestio<em>, et cetera, et cetera, et cetera</em>
<p class="centered" align="center"><strong>ANNUNCIO</strong></p>
di aver compiuto un'impresa memorabile, ovvero sia la riordinazione e catalogazione di tutte le foto presenti nel mio archivio personale della mia attività hobbistica di  fotografo.

Tale avvenimento, resosi necessario per una più corretta fruizione delle immagini ivi contenute, è stato ultimato in meno di un'ora. Tale durata, unita alla singolarità dell'impresa, rendono questo avvenimento un'occasione per il pubblico giubilo.
<p class="centered" align="center"><strong>DICHIARO</strong></p>
ufficialmente ed in gran pompa, una giornata di pubblici festeggiamenti nei territori del Regno del Disordine, nei paesi membri del UTdC (<em>Unione Territori della Confusione</em>) nonché in tutte le libere città, le singole case, le molteplici stanze in cui il disordine aleggia.

Ivi, 07 ottobre 2007.

<em>Nota a margine:</em>
Per chi ritenesse che tale impresa non sia degna di così grande celebrazione, sistemi 4000 foto, per un totale di circa 12 GiB di dati, e mi faccia sapere.
