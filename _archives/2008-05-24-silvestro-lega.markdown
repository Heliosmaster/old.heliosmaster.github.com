---
layout: post
title: Silvestro Lega
wordpress_id: 440
wordpress_url: http://blog.andvari.it/?p=440
tags: italiano
date: 2008-05-24 08:52:08.000000000 +02:00
---
Indovina indovinello, un altro riassunto!
<blockquote>Silvestro Lega, nato nel 1826, rappresenta la voce più familiarmente lirica della pittura macchiaiola. Formatosi all'Accademia di Belle Arti di Firenze, entrò presto a contatto con il gruppo di giovani del Caffè Michelangelo, i macchiaioli. Costantemente ispirato al disegno nitido e preciso del '400 fiorentino, dopo aver esordito come pittore storico andò sempre più avvicinandosi alla macchia, convertendosi totalmente ad essa nel 1861. Lega, comunque, fornisce le prove più alte quando si impegna nei temi di soggetto quotidiano, rispecchianti la realtà ben nota della società piccolo-borghese della seconda metà dell'800. Il pittore restituisce allo spettatore il travaglio e la complessità sociale di un'intera epoca, nella difficile fase di transizione da una realtà ancora agricola ai primi fermenti di quella industriale. Nel dipinto "<em>Canto dello stornello</em>", l'artista si cimenta con i suoi temi più sentiti: il ritratto e la riproduzione di interni. L'indagine pittorica di Lega, dunque, è al tempo stesso acuta e intima, riuscendo a porre eguale attenzione sia al fresco naturalismo della rappresentazione sia alla affettuosa quotidianità del soggetto.</blockquote>
