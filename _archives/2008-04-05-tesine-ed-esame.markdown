---
layout: post
title: Tesine ed esame
wordpress_id: 360
wordpress_url: http://blog.andvari.it/?p=360
tags: italiano
date: 2008-04-05 18:14:24.000000000 +02:00
---
Come ogni anno, all'esame di maturità, viene lasciata una piccola frazione del colloquio individuale, il famerigerato <em>orale</em>, al candidato, per presentare una ricerca personale, e originale, su qualcosa che l'ha particolarmente colpito durante la sua esperienza scolastica.

La mia idea era quella di fare qualcosa inerente all'informazione nel XXI secolo, Wikipedia, web 2.0, contenuti inseriti dagli utenti e via andare, però devo ammettere che, come mi è stato fatto notare dal prof. Alberto, è una strada già percorsa, e appare quantomeno difficile fare una tesina incentrata su Wikipedia. Se non altro non avrei avuto bisogno di bibliografia, perché la mia esperienza diretta sarebbe stata molto importante.

Allora, data la mia passione per <em>1984</em> (<em>Nineteen-eighty-four)</em>, il romanzo distopico di Orwell, e anche per l'altro suo lavoro, <em>La fattoria degli animali (Animal Farm)</em>, ho pensato di fare una ricerca mirata al totalitarismo, partendo dalla lettura in inglese di quest'ultimo testo, e magari qualche accenno alla biografia dell'autore britannico, per poi spaziare in ben altri contesti.

È abbastanza difficile scremare un argomento così complesso, come può essere il comunismo, oppure la lettura di un totalitarismo, però penso di aver delineato in qualche modo un percorso, grazie alla lettura (che devo ancora intraprendere) dei seguenti testi:
<ul>
	<li>Hannah Arendt, "Le origini del totalitarismo"</li>
	<li>Karl Marx, "Il manifesto"</li>
</ul>
La mia idea, che trova il supporto del prof. Alberto, almeno a quanto mi pare di aver compreso dalla sua <em>email</em>, è quella di, partendo appunto da questa allegoria del comunismo, all'idea originale di Marx espressa ne <em>Il manifesto</em>, per poi analizzare come si sia arrivati allo stato totalitario di Stalin, magari facendo qualche riferimento anche agli altri regimi simili instaurati in tutto il mondo: Pol Pot in Cambogia, Pinochet in Cile, e magari Mao Tse Tung (o Zedong che dir si voglia) in Cina.

<em>Sperèm.</em>
