---
layout: post
title: Di scrittori e videotelefonini
wordpress_id: 1632
wordpress_url: http://blog.andvari.it/?p=1632
tags: italiano
date: 2009-11-24 17:34:43.000000000 +01:00
---
Ho voglia di scrivere.

Che sia perché latito da parecchio (ormai questa è diventato il <em>leit-motiv</em> / introduzione di un qualsiasi mio post da qualche mese a questa parte), che mi viene voglia di raccontare come vanno le cose? Mi viene voglia di raccontare quello che penso, come lo penso?

Beh, sì. Stando poi a quanto scritto nel post precedente a questo, ho proprio voglia di fare un po' il serio e di reimpadronirmi di me medesimo. Mi dico<em> "Recede in te ipse</em>" (qua e là un po' di latinorum, un po' per tirarmela ma anche farmi credere di non essere andato al liceo proprio per niente), e recedo in me ipse, ma dopo la pubblicità.

No ma quale pubblicità, è tutta una burla per divagare, non mi sono ancora messo in testa di mettere gli annunci google su questo sito, ma sai mai che cominci, quando dovrò scoprire se sono capace a "fare" i soldi, invece che fare la sanguisuga genitoriale. Anche questo si vedrà a suo tempo, ovvero finita l'università. (Non che ora disdegni di fare qualche sold.. ecco mi scappa da divagare.)
Dopo 3 righe che contengono il nulla (ormai 3 righe e mezzo con pure queste parole), è giunto il momento di scrivere, vero e proprio.

Ora ci starebbe bene il blocco dello scrittore ad esempio. Ah-ha! Fortunatamente ne sono immune, non essendo uno scrittore ma un povero <span style="text-decoration: line-through;">idiot</span>, scribacchino.

In ogni caso è un periodo abbastanza particolare per me questo. Lasciando stare le questioni sentimentali, ché non è il luogo né il momento adatto, in proposito basti sapere che "la distanza è una cosa brutta" (un altro bocconcino per la sagra dell'ovvio!), ma che per fortuna è temporanea. Almeno io ci credo ancora, scemo o no, lo si vedrà :)

È un momento un po' così perché il trimestre volge al termine, basti pensare che ho fatto tempo ad ammalarmi venerdì scorso (non so se di suina oppure no, ho avuto febbre a 38.7 e il primo giorno mal di testa, poi il giorno dopo è calata da sola a 37.5 e il terzo giorno <span style="text-decoration: line-through;">sono resuscitato</span> sono guarito, in ogni caso non ho mai grufolato, quindi dubito) e quindi a mancare da 4 ore di lezione venerdì e da 6 ieri che due corsi sono finiti, e io che nemmeno me l'aspettavo. Beh, mentre le lezioni finiscono, inizia la sessione di esami. E allora sì che c'è da ridere.

Ricordo solo che fra venerdì questo e mercoledì prossimo ho 2 parziali, 1 scritto e 2 orali. e queste sono solo 3 materie delle 4.. la più tosta arriva dopo :P

E ieri ne ho combinata proprio una bella.

Per sentire la mia bella (tanto per usare un aggettivo sostantivato, ogni tanto, ché poi magari ci si dimentica come si scrive in italiano) un pochino più sovente (ok forse meglio non strafare), e per contenere i costi di ciò mi sono recato alla 3 e ho sottoscritto un abbonamento con il piano tarrifario 3 power. Mi piace molto! 200 minuti / settimana per chiamate nazionali e in tutta zona 1 + 100 sms / settimana verso tutti + 2.5 gb di traffico internet dal cellulare a settimana.

Beh niente male per la modica cifra di 29 € + 5.16 € di tassa di concessione governativa (<strong>UN VERO E PROPRIO FURTO!</strong>)

Beh insomma, solo che non volevo rinunciare alla mia scheda della Vodafone attuale, allora me ne sono andato alla vodafone e ho fatto una scheda nuova. Poi sono andato dalla 3 e ho fatto il contratto ecc ecc. Arrivo e casa e scopro che la scheda della 3 non funziona sul mio amato BlackBerry perché ci vuole un telefonino UMTS.

Ops.

Beh insomma, ora mi devo comprare un telefonino nuovo UMTS.

Ah, sono bravo nell'autorifilarmi i pacchi.
