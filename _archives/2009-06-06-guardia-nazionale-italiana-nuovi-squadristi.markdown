---
layout: post
title: ! 'Guardia Nazionale Italiana: nuovi squadristi?'
wordpress_id: 1496
wordpress_url: http://blog.andvari.it/?p=1496
tags: italiano
date: 2009-06-06 19:24:12.000000000 +02:00
---
Qualche giorno fa ho trovato su internet il <a href="http://www.guardianazionaleitaliana.org/">sito</a> della "Guardia Nazionale Italiana", che si presentà così:
<blockquote>La Guardia Nazionale Italiana è un Ente non governativo di volontariato il quale [...]((ho omesso la parte sulle differenze con la Guardia Nazionale Padana per brevità, tanto il testo si trova integrale sul loro sito))  si adopera al fine della salvaguardia dell'integrità Nazionale e per  la Sicurezza dello Stato, della Costituzione e del Popolo Italiano.</blockquote>
Basta dare un'occhiata al sito, e alle uniformi, per capire il senso della domanda del titolo di questo post.

Sono perplesso, molto perplesso. Pensavo che fossero cose da XX secolo, queste. (Non è un caso che siano avvenute le stesse cose in diverse parti del mondo, diciamo che era il momento "giusto" perché ciò accadesse)

Una delle cose che mi lascia più basito è il simbolo, il cosiddetto sole nero. Sì, potrei parlare anche dell'aquila e dire come cerca di assomigliare ai simboli fascisti che emulavano quelli romani e bla bla bla ma sono cose che si sprecano. Io vorrei chiedere, a questi simpatici signori, il perché del Sole Nero.

Invito a proposito la lettura di questa pagina: <a href="http://www.guardianazionaleitaliana.org/about/about.htm">http://www.guardianazionaleitaliana.org/about/about.htm</a> . Ci sono cose che paiono assurde, perlomeno nell'italico spirito di questo corpo. Cosa c'entra un simbolo nordico, di chiara radice neopagana? Non sto giudicando il simbolo, dico semplicemente che non c'entra un fico secco con il resto. Guardando la spiegazione, piena di frasi da <em>Voyager</em>, come:
<blockquote>La mitica età dell’oro, che finì circa 13000 anni fa, durò sotto gli influssi del Sole Nero, determinando negli uomini che abitavano il pianeta facoltà psichiche e spirituali straordinarie e in grado di creare delle civiltà superiori a quelle che sarebbero venute dopo. Un’età che sarebbe rimasta nel substrato della coscienza collettiva dell’umanità delle ere successive come l’età mitica degli dei.</blockquote>
<blockquote>Nuove influenze elettromagnetiche, energetiche e spirituali calibreranno la ruota al suo punto zero per cominciare un nuovo ciclo.</blockquote>
<blockquote>Il sole nero con i suoi 12 raggi rappresenta la completezza, la totalità della percezione, il pieno livello di <strong>iniziazione</strong>.</blockquote>
Sinceramente, non volevo mettermi a criticarli, ma non riesco a resistere. Poi, leggendo dalla <a href="http://it.wikipedia.org/wiki/Schwarze_Sonne">pagina di Wikipedia</a>, che riporta come fonti "Zaffiri, Gabriele; <em>Die Schwarze Sonne - L' Ordine misterico-esoterico delle SS</em>, Nicola Calabria Editore, Patti (ME), 2009", mi fa riflettere, soprattutto affermazioni come:
<blockquote>Lo <strong>Schwarze Sonne</strong> (in tedesco) o <strong>Sole Nero</strong> è un simbolo solare, talvolta citato anche come <em>Sonnenrad</em> ("la ruota del sole" o "ruota solare"), che era usato dall'associazione esoterica sorta agli inizi degli anni '20 del XX secolo, denominata <a class="new" title="Vril Gesellschaft (pagina inesistente)" href="http://it.wikipedia.org/w/index.php?title=Vril_Gesellschaft&amp;action=edit&amp;redlink=1">Vril Gesellschaft</a>.</blockquote>
Direi che ulteriori commenti si sprecano. La lettura della pagina (che riporta un avviso in quanto erano stati inseriti riferimenti a mutanti, capacità psichiche, etc. ) è più che sufficiente.

È proprio vero che una volta le cose le facevano fatte bene, mentre ora si cerca solo emulare, con scarsi risultati. (e, capiamoci bene, è una fortuna in questo caso).
